<?xml version="1.0" encoding="utf-8"?>
<feed xmlns="http://www.w3.org/2005/Atom"><title>The Babel Cat - Riviste</title><link href="thebabelcat.github.io/" rel="alternate"></link><link href="thebabelcat.github.io/feeds/riviste.atom.xml" rel="self"></link><id>thebabelcat.github.io/</id><updated>2022-03-07T13:00:00+01:00</updated><subtitle>Avventure di un povero gatto in un mondo multilingue</subtitle><entry><title>KAOS 05</title><link href="thebabelcat.github.io/kaos-05.html" rel="alternate"></link><published>2022-03-07T13:00:00+01:00</published><updated>2022-03-07T13:00:00+01:00</updated><author><name>Leonardo Giordani</name></author><id>tag:None,2022-03-07:thebabelcat.github.io/kaos-05.html</id><summary type="html">&lt;p&gt;Quinto numero di KAOS! Puntualissimo in edicola nel marzo 1992, ci si comincia ad avventurare in territori più multi-mediali, almeno nel 1992, con un dossier sui supereroi ed il gioco di ruolo supereroistico. È tempo di distruzione!&lt;/p&gt;</summary><content type="html">&lt;p&gt;Attendevo da molto di potermi dedicare a questo quinto numero di KAOS, uscito nel marzo 1992, proprio per la tematica affrontata nel dossier, ovvero i supereroi! Non tanto perché sia particolarmente appassionato di questo aspetto della cultura pop, anche se conosco e apprezzo determinate opere e personaggi, ma perché in questi anni il genere supereroistico ha ricevuto nuova linfa grazie al lavoro colossale (anche se non sempre buono) della Marvel e, in misura minore, della DC, in campo cinematografico.&lt;/p&gt;
&lt;p&gt;&lt;img alt="Image 01" class="img-responsive" src="/images/kaos-05/01.jpg"&gt;&lt;/p&gt;
&lt;p&gt;In una certa misura gli anni dopo il 2000 hanno visto un trend particolare, che definirei la popolarizzazione della cultura pop. Per me, appassionato fin dagli anni 80 della mia prima giovinezza di fantascienza e fantasy, di videogiochi e di giochi da tavolo, è sempre stato piuttosto normale essere considerato appartenente ad una razza differente, quella dei cosiddetti "nerd" (anche se questo termine ha molti significati che non intendo sviscerare adesso). Negli ultimi vent'anni, grazie al trend iniziato con l'eccezionale lavoro svolto da Peter Jackson con la trilogia de "Il Signore degli Anelli", le parti si sono ribaltate. Ora è considerato "strano" chi non ha visto "Game of Thrones", chi non ha letto Harry Potter in lingua originale, chi non passa almeno 2-3 ore alla settimana con la sua Playstation a giocare online a Fortnite.&lt;/p&gt;
&lt;p&gt;E i supereroi fumettistici, fedeli alla loro natura, hanno fatto la parte del leone in questa rivoluzione. Gli anni 70-90 avevano già visto una quantità notevole di produzioni a loro ispirate, di cui citerei come punte massime il Superman di Donner (1978) e i due Batman di Burton (1989 e 1992), ma è evidente a tutti che Singer con X-Men (2000) e Raimi con Spider-Man (2002) hanno spalancato le cataratte del cielo. Al momento in cui scrivo i film ispirati a personaggi Marvel prodotti dal 2000 sono 59 (e saranno 66 alla fine del 2023), e quelli prodotti dalla DC sono 21 (25 al termine del 2023), senza contare le serie TV e altre produzioni. Stiamo parlando di 80 film in 22 anni, quasi quattro film ogni anno!&lt;/p&gt;
&lt;p&gt;Insomma, tutto questo per dire che KAOS era già sul pezzo ben 8 anni prima!&lt;/p&gt;
&lt;h2&gt;Copertina ed editoriale&lt;/h2&gt;
&lt;p&gt;La copertina è di Sal Velluto, fumettista italiano che ha lavorato in Marvel (Moon Knight e Black Panther), in DC (Flash), e per altre case anche italiane come la Star Comics e la Bonelli. Lo stile è sicuramente buono, anche se non eccezionale, e si nota immediatamente che KAOS (comprensibilmente) non ha alcun diritto di utilizzo dei personaggi della Casa delle Idee. La "Y" sulla cintura e la tuta del simil-Ciclope in primo piano la dicono già lunga, ma se ci fosse bisogno di conferma ci pensano un Wolverine androide, un Ghost Rider ed un Captain America verdi, un Thor con l'ascia, il Punisher senza teschio, e altri personaggi su questo tono. Devo dire che comunque globalmente ritengo la copertina una delle più riuscite di KAOS, sicuramente una di quelle che mi sono rimaste più impresse.&lt;/p&gt;
&lt;p&gt;L'editoriale dà spazio alla lettera di un neofita dei giochi di ruolo. La redazione cita per la prima volta (mi pare) &lt;em&gt;Maschiacce armate pesantemente&lt;/em&gt;, che la Granata pubblicherà proprio su KAOS nei numeri 7, 8, e 9 (li vedremo in futuro se il mio scanner non si rompe).&lt;/p&gt;
&lt;h2&gt;News&lt;/h2&gt;
&lt;p&gt;Ci arrivano in questo numero notizie della XXX edizione della Fiera del Giocattolo. Ebbene sì, caro lettore del mio blog nel 2022, 30 anni fa non sapevamo cosa fosse Internet (o comunque la rete non faceva parte della nostra giornata tipo)!&lt;/p&gt;
&lt;p&gt;L'&lt;strong&gt;Editrice Giochi&lt;/strong&gt; si è ufficialmente impegnata a pubblicare la IV edizione di D&amp;amp;D (come già detto in KAOS 1): la dizione "IV edizione" indica la quarta revisione del Basic Set, pubblicata nel 1991 dalla TSR e affiancata dalla Rules Cyclopedia. (Ho fatto a pugni con Wikipedia su questo, accetto correzioni!)&lt;/p&gt;
&lt;p&gt;La &lt;strong&gt;I Giochi dei Grandi&lt;/strong&gt; si impegna sempre più con le traduzioni (un grandissimo servizio fatto in quegli anni dalla ditta di Nando Ferrari), e preannuncia un impegno sul fronte dei giochi in licenza. Come sappiamo trent'anni dopo, la IGDG pubblicherà assieme alla DaS Production prodotti come &lt;em&gt;Ars Magica&lt;/em&gt;, &lt;em&gt;Paranoia&lt;/em&gt;, &lt;em&gt;G.U.R.P.S.&lt;/em&gt;, e &lt;em&gt;Vampiri&lt;/em&gt;. Non male!&lt;/p&gt;
&lt;p&gt;La &lt;strong&gt;Milton Bradley&lt;/strong&gt; pubblica &lt;em&gt;Battle Masters&lt;/em&gt; (qui impropriamente citato come &lt;em&gt;BattleMaster&lt;/em&gt;), un'ulteriore sortita nel mondo della Games Workshop, dopo i colossali &lt;em&gt;HeroQuest&lt;/em&gt; e &lt;em&gt;StarQuest&lt;/em&gt;. Come la redazione fa notare il prezzo del gioco non era basso, 88.000 lire nel 1991, il catalogo IGDG lo espone a 99.000 lire nel 1993, ma tutto considerato avendoci giocato penso fosse una buona introduzione al wargame fantasy per neofiti ed un impegno economico-social-psicologico decisamente minore rispetto a Warhammer. Parlando di StarQuest e HeroQuest la MB annuncia delle espansioni, &lt;em&gt;Missione Dreadnought&lt;/em&gt; e &lt;em&gt;L'Attacco degli Eldar&lt;/em&gt; per il primo e &lt;em&gt;L'Orda degli Ogre&lt;/em&gt; per il secondo. Tutte quasi introvabili e costosissime nel 2022.&lt;/p&gt;
&lt;p&gt;La &lt;strong&gt;RIPA&lt;/strong&gt; di Milano si accaparra i diritti di distribuzione della FASA, pianificando quindi la pubblicazione in lingua italiana di &lt;em&gt;Shadowrun&lt;/em&gt;, &lt;em&gt;Mechwarrior&lt;/em&gt; e &lt;em&gt;Battletech&lt;/em&gt;.&lt;/p&gt;
&lt;p&gt;La &lt;strong&gt;Stratelibri&lt;/strong&gt; del grande Giovanni Ingellis prosegue l'impegno profuso con &lt;em&gt;Il Richiamo di Cthulhu&lt;/em&gt;, con i due supplementi &lt;em&gt;Sei Minuti a Mezzanotte&lt;/em&gt; e &lt;em&gt;Cinque Minuti a Mezzanotte&lt;/em&gt;, e con &lt;em&gt;GiRSA&lt;/em&gt;, per cui pubblica &lt;em&gt;Avventure a Bosco Atro&lt;/em&gt; e &lt;em&gt;Lórien&lt;/em&gt;. Continua l'avventura di &lt;em&gt;Excalibur&lt;/em&gt; che ricordo essere, nel panorama del gioco di ruolo, la seconda testata più longeva dopo lo stesso KAOS. La Stratelibri porta a casa i diritti di pubblicazione di &lt;em&gt;Cyberpunk 2020&lt;/em&gt; (due anni fa!!) della R. Talsorian Games e, si vocifera, di &lt;em&gt;Stormbringer&lt;/em&gt;. La redazione del 2022 conferma le voci.&lt;/p&gt;
&lt;p&gt;&lt;img alt="Image 06" class="img-responsive" src="/images/kaos-05/06.jpg"&gt;&lt;/p&gt;
&lt;p&gt;La redazione di KAOS dedica una colonna alla faida tra Giovanni Ingellis e Nando Ferrari, esortandoli a rapporti più civili. In effetti ricordo i toni piuttosto acidi usati da entrambi, ma non mi voglio addentrare ora nella questione. Diciamo che la lotta tra la Stratelibri e la I Giochi dei Grandi è una delle grandi diatribe che ha popolato i discorsi di noi teenager che ci occupavamo di giochi in Italia negli anni 90, al seguito di Amiga/PC, TGM/K, Sensible Soccer/Kick Off, e tante altre. I bei tempi in cui non avevamo un ca**o da fare, insomma.&lt;/p&gt;
&lt;p&gt;La &lt;strong&gt;Atlas Games&lt;/strong&gt; presenta &lt;em&gt;Festival of the Damned&lt;/em&gt; e &lt;em&gt;The South of the Sun Sourcebook&lt;/em&gt; per &lt;em&gt;Ars Magica&lt;/em&gt; e &lt;em&gt;Osiris Chip&lt;/em&gt; e &lt;em&gt;Night City Stories&lt;/em&gt; per &lt;em&gt;Cyberpunk 2020&lt;/em&gt;.&lt;/p&gt;
&lt;p&gt;La &lt;strong&gt;GDW&lt;/strong&gt; prosegue le pubblicazioni per &lt;em&gt;Traveller&lt;/em&gt; con &lt;em&gt;Diaspora&lt;/em&gt;.&lt;/p&gt;
&lt;p&gt;La &lt;strong&gt;ICE&lt;/strong&gt; esce con &lt;em&gt;Champions of the North&lt;/em&gt; per il sistema &lt;em&gt;Champions&lt;/em&gt; della Hero Games (analizzato proprio in questo numero di KAOS). Sempre in tema supereroi (è il numero giusto), la &lt;strong&gt;Mayfair&lt;/strong&gt; sfrutta il successo del &lt;em&gt;Batman Returns&lt;/em&gt; di Tim Burton, e pubblica una nuova edizione di &lt;em&gt;Batman RPG&lt;/em&gt;, versione semplificata del suo sistema &lt;em&gt;DC Heroes&lt;/em&gt;.&lt;/p&gt;
&lt;p&gt;&lt;em&gt;Captains &amp;amp; Privateers&lt;/em&gt;, pubblicato dalla &lt;strong&gt;Nova Games&lt;/strong&gt; è la versione piratesca di &lt;em&gt;Ace of Aces&lt;/em&gt;, mentre la &lt;strong&gt;Seventh Street&lt;/strong&gt; pubblica &lt;em&gt;Mecha&lt;/em&gt;, che apparentemente tratta di aztechi portati nello spazio (ehm, già).&lt;/p&gt;
&lt;p&gt;Infine, la &lt;strong&gt;TSR&lt;/strong&gt; pubblica &lt;em&gt;Road to Urik&lt;/em&gt; per &lt;em&gt;Dark Sun&lt;/em&gt; e &lt;em&gt;War Captain's Companion&lt;/em&gt; per &lt;em&gt;Spelljammer&lt;/em&gt;. Parte la nuova ambientazione arabeggiante &lt;em&gt;Al-Qadim&lt;/em&gt; per AD&amp;amp;D, mentre per D&amp;amp;D si aggiunge &lt;em&gt;Dragon's Den Adventure Pack&lt;/em&gt;. Escono anche i romanzi &lt;em&gt;Crimson Death&lt;/em&gt; (&lt;em&gt;Dark Sun&lt;/em&gt;) e &lt;em&gt;The Reign of Istar&lt;/em&gt; (&lt;em&gt;Dragonlance&lt;/em&gt;).&lt;/p&gt;
&lt;p&gt;Sul fronte videoludico, la &lt;strong&gt;Syzygy Simulations&lt;/strong&gt; (non l'ha fondata un ubriaco, il &lt;em&gt;syzygy&lt;/em&gt;, sizigia in italiano è l'allineamento di tre corpi celesti, grazie Wikipedia) pubblica &lt;em&gt;Cartographer's Scribe&lt;/em&gt; per PC IBM, un programma per la creazione di mappe per giochi di ogni tipo.&lt;/p&gt;
&lt;p&gt;Curmayeur ospiterà la FanCon '92, con a tema il genere fantasy, complice anche il centenario della nascita di Tolkien, mentre L'Aquila ospita una piccola convention a fine mese.&lt;/p&gt;
&lt;h2&gt;Q-riosità&lt;/h2&gt;
&lt;p&gt;Si annuncia la prossima uscita della versione "originale" di Blade Runner. La première di cui si parla è la prima versione del Director's Cut creata da Michael Arick, grazie alla quale Ridley Scott fu in grado di creare la versione che oggi conosciamo e che contiene la famosa scena onirica con l'unicorno e che sarà presentata in Italia al Torino Film Festival del novembre 1992, per poi essere distribuita a livello nazionale nel maggio 1993.&lt;/p&gt;
&lt;p&gt;Interessante notare come la redazione si burli dei lettori intitolando il trafiletto "Blade Runner 2 (La Vendetta?)" per poi smorzare l'entusiasmo con un laconico "No, niente sequel." Denis Villeneuve saluta dagli spalti del 2017.&lt;/p&gt;
&lt;p&gt;La TSR litiga con la DC Comics per la pubblicazione dei fumetti di AD&amp;amp;D. In effetti la licenza scadrà nell'ottobre 1991 e la serie &lt;em&gt;Advanced Dungeons and Dragons&lt;/em&gt; terminerà col numero 36.&lt;/p&gt;
&lt;p&gt;KAOS è presente sul Videotel SIP, uno dei tentativi di scambio dati pre-Internet, che però ebbe scarso successo a causa dei costi.&lt;/p&gt;
&lt;p&gt;Esce il catalogo 1991-1992 de I Giochi dei Grandi e la redazione elogia giustamente lo sforzo titanico compiuto da Nando Ferrari e dai suoi collaboratori. Si nota come, a causa dei dissensi precedentemente citati tra Ferrari e Ingellis, i prodotti Stratelibri non siano presenti nel catalogo (anche se io ho sempre creduto fosse a causa di scelte di distribuzione di Ingellis stesso).&lt;/p&gt;
&lt;p&gt;Si danno informazioni su come reperire il libro &lt;em&gt;In Principio Era Il Drago&lt;/em&gt; di Luca Giuliano, su cui personalmente metterei molto volentieri le mani. Purtroppo attualmente lo si trova a prezzi onestamente ridicoli (più di 100 euro). Mi piacerebbe tornare nel 1992 per varie questioni, e già che ci sono versare 25.000 lire sul conto corrente della Proxima Editrice di Roma.&lt;/p&gt;
&lt;h2&gt;Re-censioni&lt;/h2&gt;
&lt;p&gt;&lt;strong&gt;Goblin-gate e il nido dell'aquila&lt;/strong&gt; - Editore: Stratelibri - Prezzo: L. 21.000 - Il primo modulo geografico pubblicato dalla Stratelibri per GiRSA.&lt;/p&gt;
&lt;p&gt;&lt;strong&gt;Cyberpunk: antologia di scritti politici&lt;/strong&gt; - Editore: Shake Edizioni Underground - Prezzo: L. 15.000 - Una raccolta di scritti di nomi più o meno importanti del panorama cyberpunk.&lt;/p&gt;
&lt;p&gt;&lt;strong&gt;Schermo dell'arbitro&lt;/strong&gt; - Editore: DaS Production - Prezzo: L. 15.000 - Lo schermo dell'arbitro per &lt;em&gt;Il Gioco di Ruolo di Dylan Dog&lt;/em&gt;.&lt;/p&gt;
&lt;p&gt;&lt;strong&gt;Manuale dell'investigatore&lt;/strong&gt; - Editore: Stratelibri - Prezzo: L. 10.000 - Un supplemento per &lt;em&gt;Il Richiamo di Cthulhu&lt;/em&gt;.&lt;/p&gt;
&lt;h2&gt;Dossier - Supereroi&lt;/h2&gt;
&lt;p&gt;Eccoci dunque al dossier, accompagnato da illustrazioni di Paolo Parente e una sola (dimenticabile) di Patrizia Mandanici. Peccato, perché la fumettista siciliana è certamente in grado di creare di molto meglio.&lt;/p&gt;
&lt;p&gt;&lt;img alt="Image 11" class="img-responsive" src="/images/kaos-05/11.jpg"&gt;&lt;/p&gt;
&lt;p&gt;Si parte con la &lt;em&gt;Storia minima del fumetto supereroistico americano&lt;/em&gt; di Marcello Missiroli e Roberto Cecchini, tappa obbligatoria per chi fosse a digiuno di fumetti. Una carrellata sintetica ma ben tratteggiata dell'epopea dei fumetti supereroistici dal &lt;em&gt;Superman&lt;/em&gt; del 1938 ai nuovi &lt;em&gt;X-Men&lt;/em&gt; del 1991. Oltre alle grandi case Marvel e DC Comics viene citata la Dark Horse, ma non la Image, fondata nel gennaio 1992 ma la cui onda non aveva probabilmente ancora raggiunto l'Italia.&lt;/p&gt;
&lt;p&gt;Fabrizio Cupellini e Gianna Masetti spostano il focus sul tema a noi caro, il gioco di ruolo, con &lt;em&gt;It's Hammer Time! (Giù botte!) Introduzione ai giochi di ruolo di supereroi&lt;/em&gt;, nel quale riescono a tratteggiare in modo comprensibile le differenze fondamentali che questo tipo di ambientazione ha rispetto al più classico fantasy alla D&amp;amp;D o ad altri giochi noti ai lettori.&lt;/p&gt;
&lt;p&gt;&lt;img alt="Image 13" class="img-responsive" src="/images/kaos-05/13.jpg"&gt;&lt;/p&gt;
&lt;p&gt;I due autori non si addentrano nei dettagli dei sistemi esistenti, compito che lasciano a Simone Gatti con &lt;em&gt;Batman contro l'Uomo Ragno&lt;/em&gt;, dove si confrontano il &lt;em&gt;Marvel Super Heroes&lt;/em&gt; della TSR e il &lt;em&gt;DC Heroes&lt;/em&gt; della Mayfair. Gatti sottolinea alcune lacune ed errori presenti nel prodotto TSR e globalmente predilige il lavoro della Mayfair, anche se per poco.&lt;/p&gt;
&lt;p&gt;Marcello Missiroli in &lt;em&gt;Campioni ed eroi&lt;/em&gt; si occupa invece di &lt;em&gt;Champions&lt;/em&gt; della Hero Games, che già nel 1986 era stata sostanzialmente acquisita dalla ICE. Champions utilizza infatti l'Hero System, il sistema generico inizialmente sviluppato proprio per questo prodotto e poi riutilizzato in una notevole quantità di sistemi come &lt;em&gt;Justice Inc.&lt;/em&gt;, &lt;em&gt;Fantasy Hero&lt;/em&gt;, e &lt;em&gt;Danger International&lt;/em&gt;. Missiroli mette nero su bianco un'aspetto importante dei prodotti analizzati in questo numero di KAOS&lt;/p&gt;
&lt;p&gt;&lt;img alt="Image 18" class="img-responsive" src="/images/kaos-05/18.jpg"&gt;&lt;/p&gt;
&lt;blockquote&gt;
&lt;p&gt;&lt;em&gt;Champions&lt;/em&gt;, e i GdR di supereroi non sono per tutti. È una triste (?) realtà, ma è la realtà. Mentre i concetti base del fantasy e della fantascienza sono rapidamente comprensibili da tutti, il mondo supereroistico ha delle leggi particolari che spesso solo chi è appassionato di fumetti comprende appieno.&lt;/p&gt;
&lt;/blockquote&gt;
&lt;p&gt;Non poteva mancare un excursus sulla semplice ma geniale idea di Stan Lee dei &lt;em&gt;Supereroi con superproblemi&lt;/em&gt;, dove Roberto Cecchini presenta alcuni dei personaggi più interessanti della Marvel (veramente solo una manciata, la Casa delle Idee ha un catalogo infinito) e le loro traiettorie editoriali.&lt;/p&gt;
&lt;blockquote&gt;
&lt;p&gt;Già più "adulto" fin dalla nascita, per disegni e dialoghi più che per la sceneggiatura, &lt;strong&gt;Devil&lt;/strong&gt; è il fumetto Marvel che, nel corso degli anni, si è mantenuto mediamente sui livelli più elevati, avendo avuto un evidente calo solo nel periodo intercorso fra l'abbandono di Gene Colan e l'arrivo di Frank Miller. Nella gestione di quest'ultimo il "Diavolo Rosso" è stato, per il livello elevatissimo della narrazione e l'intelligenza e la violenza delle sceneggiature, il fumetto supereroistico più importante di tutti i tempi, mentre nella susseguente gestione Nocenti/Romita Jr. ha raggiunto il suo culmine dal punto di vista grafico.&lt;/p&gt;
&lt;/blockquote&gt;
&lt;p&gt;Terminano il dossier un ironico quiz di Cecchini, Di Meglio, e Peruzzi (e Urgh), ed un'altro articolo di Simone Gatti, &lt;em&gt;Super... visioni&lt;/em&gt;, che tratta dei supereroi nel cinema.&lt;/p&gt;
&lt;blockquote&gt;
&lt;p&gt;Di pellicole ispirate ai supereroi ne sono state prodotte, strano ma vero, almeno venticinque.&lt;/p&gt;
&lt;/blockquote&gt;
&lt;p&gt;Già, ne è passata di acqua sotto i ponti, e nel 2022 i numeri sono piuttosto diversi! Possiamo sicuramente riconoscerci nell'ultima fase che Gatti descrive come "Le ultime produzioni che segnano il ritorno alla popolarità dei supereroi". Sicuramente si può dire che qualcosa sia cambiato rispetto al panorama degli anni '90 e non solo nella quantità.&lt;/p&gt;
&lt;blockquote&gt;
&lt;p&gt;Insomma, manca sempre qualcosa: i soldi necessari, gli attori adatti, oppure la trama, che non è attinente al fumetto, o un regista capace... Quello che sembra nessuno capisca è che, se un personaggio e le sue storie a fumetti funzionano, dovrebbe essere sfruttato così com'è, donandogli in più soltanto quella patina di credibilità che si richiede a una trasposizione filmica.&lt;/p&gt;
&lt;/blockquote&gt;
&lt;p&gt;Mi torna in mente il primo &lt;em&gt;X-Men&lt;/em&gt; di Bryan Singer che uscirà ben 8 anni dopo questo numero di KAOS, in cui un irritabile Wolverine se ne esce con "Andate davvero in giro vestiti così?", a cui Ciclope risponde con un perfetto "Beh, cosa preferiresti? Una calzamaglia gialla?"&lt;/p&gt;
&lt;p&gt;Gatti presenta e analizza brevemente tutte le maggiori produzioni di cui disponevamo nel 1992: i quattro film di Superman, l'Hulk di Bill Bixby e Lou Ferrigno (che, per quanto molto diverso dal personaggio dei fumetti, io ritengo molto riuscito), i due Batman con Michael Keaton. Gatti non sembra apprezzare molto il lavoro di Tim Burton, che io invece ritengo ottimo ancora adesso, nonostante Nolan ci abbia fatto scoprire un livello decisamente superiore. Concordo con l'autore dell'articolo nel ritenere soddisfacente &lt;em&gt;The Flash&lt;/em&gt; del 1990, che, per quanto assolutamente figlio del suo tempo, portava sul piccolo schermo delle atmosfere che ancora adesso ricordo con molto gusto.&lt;/p&gt;
&lt;p&gt;Interessante valutare con la conoscenza futura di cui disponiamo le anticipazioni che chiudono l'articolo:&lt;/p&gt;
&lt;ul&gt;
&lt;li&gt;Il film su She-Hulk con Brigitte Nielsen non fu fatto. In compenso abbiamo a disposizione il trailer della serie TV che uscirà a metà del 2022.&lt;/li&gt;
&lt;li&gt;Il Natale 1992 non vide il film su Spider-Man che Cameron aveva in mente. Ci pensò poi Sam Raimi ben 10 anni dopo a mantenere la promessa.&lt;/li&gt;
&lt;li&gt;&lt;em&gt;Batman Returns&lt;/em&gt; uscirà come da programma nella stagione estiva negli Stati Uniti e in settembre in Italia.&lt;/li&gt;
&lt;li&gt;&lt;em&gt;Superman V&lt;/em&gt; non entrò in produzione, visto lo scarso successo (giustificato) del terzo e quarto capitolo della serie interpretata da Christopher Reeve. L'Uomo d'Acciaio tornerà piuttosto tiepidamente nel 2006 nel film di Singer &lt;em&gt;Superman Returns&lt;/em&gt;.&lt;/li&gt;
&lt;/ul&gt;
&lt;h2&gt;Avventura - L'ombra di Roger&lt;/h2&gt;
&lt;p&gt;Alessandro Ivanoff (fondatore di DaS production) ci propone un'interessante avventura per &lt;em&gt;Il Gioco di Ruolo di Dylan Dog&lt;/em&gt;, di cui è co-autore. L'avventura prende spunto da &lt;em&gt;Chi ha incastrato Roger Rabbit&lt;/em&gt; (senza punto di domanda) e fornisce un notevole quantitativo di informazioni all'arbitro di gioco in ben 11 pagine della rivista.&lt;/p&gt;
&lt;p&gt;&lt;img alt="Image 27" class="img-responsive" src="/images/kaos-05/27.jpg"&gt;&lt;/p&gt;
&lt;h2&gt;Avventura - I sogni del Destino&lt;/h2&gt;
&lt;p&gt;Non poteva mancare, nel numero dedicato ai supereroi, un'avventura per &lt;em&gt;Marvel Super Heroes&lt;/em&gt;, scritta da Renato Chiaria, che vede i personaggi affrontare Mastermind e le sue illusioni mentali.&lt;/p&gt;
&lt;p&gt;&lt;img alt="Image 38" class="img-responsive" src="/images/kaos-05/38.jpg"&gt;&lt;/p&gt;
&lt;h2&gt;Game - Software &amp;amp; Sushi - Addenda&lt;/h2&gt;
&lt;p&gt;Un piccolo chiarimento sui segnalini di &lt;em&gt;Software &amp;amp; Sushi&lt;/em&gt; di Piero Cioni, apparso nel numero 3 di KAOS.&lt;/p&gt;
&lt;h2&gt;Fumetto - Cronache della Luna Nera&lt;/h2&gt;
&lt;p&gt;Parte seconda de "Il Segno delle Tenebre", iniziato nel numero precedente. Continuiamo a seguire le avventure di Whismerhill, Ghorghor, Feidreiva, e gli altri personaggi di questa interessante e coloratissima storia.&lt;/p&gt;
&lt;blockquote&gt;
&lt;p&gt;Quando un oracolo profetizza, si sa, son dolori... se poi l'oracolo in questione ha molteplici bocche la cosa diventa devastante!&lt;/p&gt;
&lt;/blockquote&gt;
&lt;p&gt;&lt;img alt="Image 51" class="img-responsive" src="/images/kaos-05/51.jpg"&gt;&lt;/p&gt;
&lt;h2&gt;Argomenti&lt;/h2&gt;
&lt;p&gt;&lt;em&gt;Star Trek - L'ultima generazione: toccata e fuga in TV&lt;/em&gt; di Gian paolo Gasperi critica la gestione Mediaset della terza serie di Star Trek, che apparentemente fu messa in onda prima che fosse disponibile il doppiaggio di tutti gli episodi. L'autore poi descrive la genesi della serie, partendo dalle origini di Star Trek.&lt;/p&gt;
&lt;p&gt;&lt;img alt="Image 59" class="img-responsive" src="/images/kaos-05/59.jpg"&gt;&lt;/p&gt;
&lt;p&gt;In &lt;em&gt;Galateo di comportamento per giocatori di ruolo innamorati&lt;/em&gt; Gianna Masetti continua il lavoro fatto nel primo numero di KAOS, rivolgendosi in particolare alle giocatrici di ruolo.&lt;/p&gt;
&lt;p&gt;Infine, con &lt;em&gt;Ritorno ad Austerlitz&lt;/em&gt; Marcello Taglioli ci parla di wargames, in particolare di quelli di ambientazione napoleonica, proseguendo quando scritto da Michele D'Agostino nel numero precedente.&lt;/p&gt;
&lt;h2&gt;Conclusione&lt;/h2&gt;
&lt;p&gt;Un numero solido, che affronta un argomento che al tempo non era molto conosciuto, specie tra i giocatori di ruolo. Peccato che le avventure del numero non siano state dedicate entrambe al tema del dossier, ma in generale KAOS non si propone di uscire con numeri completamente dedicati ad un unico argomento. Non essendo particolarmente informato sulla tematica supereroistica ricordo che apprezzai molto questa uscita. Nel prossimo numero la redazione torna sul classico, più classico che mai: Conan di Robert Erwin Howard. Crom!&lt;/p&gt;
&lt;p&gt;KAOS numero 5, digitalizzato e restaurato, è disponibile &lt;a href="https://mega.nz/file/rEdWgJrC#mU1lzZ4ZSP36lURGT1zXfYwLUD9cwR-78mS8_HmG6ns"&gt;qui&lt;/a&gt;&lt;/p&gt;</content><category term="Riviste"></category><category term="gdr"></category><category term="libri"></category><category term="fumetti"></category></entry><entry><title>KAOS 03</title><link href="thebabelcat.github.io/kaos-03.html" rel="alternate"></link><published>2021-04-27T08:00:00+01:00</published><updated>2021-04-27T08:00:00+01:00</updated><author><name>Leonardo Giordani</name></author><id>tag:None,2021-04-27:thebabelcat.github.io/kaos-03.html</id><summary type="html">&lt;p&gt;Terzo numero di KAOS, dopo due mesi dal numero 2. Un piccolo rallentamento che però non tradisce un calo di qualità della rivista. Questa volta, dopo il fantasy di Dungeons &amp;amp; Dragons e l'horror de Il Richiamo di Cthulhu passiamo ad un altro ambito importante, la fantascienza del cyberpunk!&lt;/p&gt;</summary><content type="html">&lt;p&gt;Prosegue KAOS nella sua avventura che, lo sappiano in quanto posteri, durerà molto a lungo. Nei primi due numeri la redazione ha giustamente trattato il grande capostipite di tutti i GdR, Dungeons &amp;amp; Dragons, e con esso il fantasy classico, per l'appunto "alla D&amp;amp;D". Che poi, come vedremo tra qualche numero, tanto classico non è, in quanto ad esempio Conan di Howard e Elric di Moorcock lo anticipano notevolmente, assieme a molti altri compagni di cammino.&lt;/p&gt;
&lt;p&gt;&lt;img alt="Image 01" class="img-responsive" src="/images/kaos-03/01.jpg"&gt;&lt;/p&gt;
&lt;p&gt;Se nel secondo numero non si poteva se non andare agli antipodi del D&amp;amp;D, con un altro "grande antico" quale Call of Cthulhu, il terzo numero doveva forzatamente completare il trittico passando dallo sportello della fantascienza.&lt;/p&gt;
&lt;p&gt;KAOS però affronta un particolare sottogenere della fantascienza chiamato cyberpunk. Un termine entrato di prepotenza nel 1984 con &lt;em&gt;Neuromante&lt;/em&gt; di William Gibson, anche se le basi erano state già gettate da Philip Dick e altri nei due decenni precedenti. Il genere cyberpunk contrasta con la fantascienza ottimista e presenta un mondo distopico dove, nonostante i progressi della tecnologia, la società non si è rinnovata in modo radicale, e le differenze tra ricchi e poveri sono ancora le stesse, se non accentuate, e il mondo è in balia delle decisioni di grandi corporazioni.&lt;/p&gt;
&lt;p&gt;Nel 2021, 34 anni dopo Neuromante, la tecnologia ha fatto passi da gigante, si è evoluta in modo inaspettato, anche se globalmente minore rispetto a quanto prospettato, ma sicuramente si è avverata una predizione del cyberpunk: la società non cambia solamente perché cambia la tecnologia. Sicuramente nel "primo mondo" abbiamo semplificato tante cose, ma questo ha coinciso con un disinteresse sociale sempre maggiore e non si è visto né un calo delle guerre nel mondo, né tantomeno un livellamento della ricchezza mondiale. Non ci sono megacorporazioni che hanno sostituito i partiti, non ufficialmente almeno, ma non sembra che la politica mondiale si muova perseguendo chissà quali alti fini. E apparentemente non abbiamo ancora cessato di credere nel dio tecnologico.&lt;/p&gt;
&lt;p&gt;Ad ogni modo, vediamo cosa accadeva nel 1992 con KAOS numero 3!&lt;/p&gt;
&lt;h2&gt;Copertina ed editoriale&lt;/h2&gt;
&lt;p&gt;La copertina non esaltante (a mio parere) di Onofrio Catacchio introduce il tema del mese: il cyberpunk. L'editoriale  è del direttore Luigi Bernardi, metà del quale va però a finire in un campo di ortiche dominato da Urgh l'orchetto. Nella parte seria il direttore dice che&lt;/p&gt;
&lt;blockquote&gt;
&lt;p&gt;Mai come in questi ultimi tempi la produzione di genere (incanalata lungo i suoi linguaggi preferenziali: la narrativa, il cinema e il fumetto) ha sollecitamente anticipato la realtà. E l'horror e la fantascienza sono stati teatro di stravolgimenti ritenuti impossibili. Il primo non consola più con finali rassicuranti, il secondo ha saputo scegliere strade ben più tortuose della semplice estrapolazione fantastica. in tutti i casi, il cambiamento non è avvenuto senza lacerazioni e ambiguità. Cyberpunk, splatterpunk e psychopunk hanno definitivamente strappato l'ultimo velo che ancora divideva finzione dalla realtà. Oggi il sangue sgorga davvero dalle ferite; la follia non è più sguardi divertiti ma colpisce con furia crescente, e l'avventura ha smesso di restare il sogno di ogni bambino e ha cominciato ad abitare gli incubi di tutti noi.&lt;/p&gt;
&lt;/blockquote&gt;
&lt;h2&gt;News&lt;/h2&gt;
&lt;p&gt;La &lt;strong&gt;Granata Press&lt;/strong&gt; (editore di KAOS) si accinge a tradurre sei romanzi della FASA ambientati negli universi di Shadowrun e Battletech.&lt;/p&gt;
&lt;p&gt;La &lt;strong&gt;Black-Out&lt;/strong&gt; de I Signori del Caos e Figli dell'Olocausto inizia la pubblicazione di una nuova rivista a fumetti denominata &lt;em&gt;Fantasy&lt;/em&gt;.&lt;/p&gt;
&lt;p&gt;La &lt;strong&gt;DAS Production&lt;/strong&gt; prova a coinvolgere i giocatori nella scrittura di un modulo per Il Gioco di Ruolo di Dylan Dog.&lt;/p&gt;
&lt;p&gt;L'&lt;strong&gt;Editrice Giochi&lt;/strong&gt; non si sbottona sulle uscite del 1992, ma pare assodato che verrà pubblicato il modulo geografico &lt;em&gt;Gli Emirati di Ylaruam&lt;/em&gt; e la IV edizione di D&amp;amp;D. Quest'ultima non è che la riedizione della versione BECMI del 1983 che la TSR propone in un set base con miniature in cartoncino e che copre i primi 5 livelli, che viene affiancata dalla &lt;em&gt;Rules Cyclopedia&lt;/em&gt;, che invece copre dal 1 al 36esimo livello. In effetti questa è la quarta edizione del gioco ufficialmente chiamato &lt;em&gt;Dungeons &amp;amp; Dragons&lt;/em&gt;, la cui prima edizione del 1977 sostituì quello che ora è noto come &lt;em&gt;Original Dungeons &amp;amp; Dragons&lt;/em&gt; e di cui il BECMI è la terza edizione. Non si faccia confusione con &lt;em&gt;D&amp;amp;D 4th edition&lt;/em&gt; del 2008 (ben 16 anni più tardi).&lt;/p&gt;
&lt;p&gt;&lt;img alt="Image 05" class="img-responsive" src="/images/kaos-03/05.jpg"&gt;&lt;/p&gt;
&lt;p&gt;La &lt;strong&gt;E-Elle&lt;/strong&gt; prosegue la fortunata edizione dei libri-game con la serie ambientata nella Terra di Mezzo. &lt;em&gt;Una Spia a Isengard&lt;/em&gt; e &lt;em&gt;Tradimento alla Fortezza&lt;/em&gt; sono i primi titoli. Anche &lt;em&gt;Uno Sguardo nel Buio&lt;/em&gt; e la serie &lt;em&gt;Alla Corte di Re Artù&lt;/em&gt; ricevono nuovi titoli.&lt;/p&gt;
&lt;p&gt;La &lt;strong&gt;Stratelibri&lt;/strong&gt; pubblica &lt;em&gt;Assassini a Dol Amroth&lt;/em&gt; e &lt;em&gt;Woses&lt;/em&gt; per GiRSA. &lt;em&gt;L'Eco di Arkham&lt;/em&gt; continua le uscite, ma la casa di Ingellis si dota una rivista dedicata ai propri prodotti a cadenza bimestrale, &lt;em&gt;Excalibur&lt;/em&gt;. Il primo numero di Excalibur fu pubblicato nel dicembre 1991, e la rivista proseguirà per 54 numeri fino all'ottobre 1998.&lt;/p&gt;
&lt;p&gt;La &lt;strong&gt;FASA&lt;/strong&gt; abbandona il gioco di ruolo di Star Trek e si concentra su Shadowrun, mentre la &lt;strong&gt;ICE&lt;/strong&gt; lancia un gioco introduttivo compatibile con MERP dal titolo &lt;em&gt;Lord of the Rings Adventures Game&lt;/em&gt;.&lt;/p&gt;
&lt;p&gt;La &lt;strong&gt;SSI&lt;/strong&gt; pubblica la versione Amiga di &lt;em&gt;Pool of Darkness&lt;/em&gt; e per PC &lt;em&gt;Gateway to the Savage Frontier&lt;/em&gt;.&lt;/p&gt;
&lt;p&gt;Le recensioni trattano di&lt;/p&gt;
&lt;p&gt;&lt;strong&gt;Warhammer 40.000 Rogue Trader&lt;/strong&gt; - Editore: Games Workshop - Prezzo: L. 60.000 circa&lt;/p&gt;
&lt;p&gt;&lt;strong&gt;I cancelli di Mordor&lt;/strong&gt; - Editore: I.C.E./Stratelibri - Prezzo: L. 16.000&lt;/p&gt;
&lt;p&gt;&lt;strong&gt;In principio era il drago. Guida al gioco di ruolo&lt;/strong&gt; di Luca Giuliano - Editore:Proxima Editrice - Prezzo: L. 25.000&lt;/p&gt;
&lt;p&gt;&lt;strong&gt;L'Eco di Arkham&lt;/strong&gt; - Editore: Stratelibri - Prezzo: L. 1.200&lt;/p&gt;
&lt;h2&gt;Dossier - Cyberpunk&lt;/h2&gt;
&lt;p&gt;Il dossier di questo numero è introdotto da un'immagine di Paolo Poli, nettamente migliore di quella di copertina ma ancora lontana dagli stilemi del genere.&lt;/p&gt;
&lt;p&gt;&lt;img alt="Image 11" class="img-responsive" src="/images/kaos-03/11.jpg"&gt;&lt;/p&gt;
&lt;p&gt;Il primo articolo, &lt;em&gt;Cyberpunk. Il reale...&lt;/em&gt; di Mirko Tavosanis che fa coppia con il successivo &lt;em&gt;... e l'immaginario&lt;/em&gt; di Pier Filippo Idda. Tavosanis, al suo secondo dossier, esordisce con&lt;/p&gt;
&lt;blockquote&gt;
&lt;p&gt;Un nuovo senso alla parola 'cyberpunk' è stato dato, l'anno scorso, dall'ormai famosa operazione 'Sun Devil'. Nella notte del primo marzo 1990, agenti dei Servizi Segreti USA hanno fatto irruzione nella sede della Steva Jackson Games, la notissima casa produttrice di giochi di ruolo, sequestrando materiali e attrezzature; nell'operazione sono stati coinvolti anche collaboratori della ditta ed esperti di computer, con perquisizioni notturne e sequestri di materiale. I motivi? Una campagna scatenata contro i pirati del computer, spesso dei semplici ragazzi che si infiltrano in sistemi protetti, casi difficili da combattere con la legislazione normale. "Con l'esperienza, i tutori dell'ordine hanno tirato fuori una tattica non ortodossa ma funzionale. Si tratta di evitare del tutto i processi, o anche solo l'accusa e l'arresto. Invece, squadre di poliziotti minacciosi si gettano sulla casa del ragazzino sospettato e sequestrano il suo computer come 'prova'. Se si tratta di un bravo ragazzo che si pente e promette di non cacciarsi più nei guai, il costosissimo materiale gli sarà restituito in breve tempo. Se invece è un caso difficile, tanto peggio. I suoi giocattoli possono restarsene imballati per un paio d'anni" spiega Bruce Sterling nel riassunto della situazione fatto sul numero 44 della rivista di fantascienza "Interzone".&lt;/p&gt;
&lt;/blockquote&gt;
&lt;p&gt;Tavosanis prosegue poi collegandosi al cyberpunk e connettendo le manifestazioni reali alla letteratura di genere. Un passo curioso, per noi lettori di 30 anni dopo è il seguente&lt;/p&gt;
&lt;blockquote&gt;
&lt;p&gt;Per adesso, l'unico dato sicuro e che, nonostante l'enorme clamore suscitato da operazioni del genere, la pirateria informatica ha provocato pochissimi danni: intrusioni non distruttive in reti militari, qualche tentativo di spionaggio, diffusione di virus, copiatura e diffusione di programmi costosi sono tutto quello che gli hacker hanno fatto finora. Però questo, si pensa di solito, è solo l'inizio. L'importanza del computer e della comunicazione tra gli apparecchi si espanderà vertiginosamente nei prossimi anni e il pirataggio rappresenta quindi un grosso problema potenziale per il futuro.&lt;/p&gt;
&lt;/blockquote&gt;
&lt;p&gt;Decisamente queste parole sono più che profetiche, visto l'impatto che hanno al giorno d'oggi la sicurezza informatica e le azioni degli hacker.&lt;/p&gt;
&lt;p&gt;Nella seconda parte dell'articolo, Pier Filippo Idda presenta in modo sintetico alcuni capisaldi letterari del genere: la trilogia di Gibson, &lt;em&gt;La Matrice Spezzata&lt;/em&gt; di Bruce Sterling, Effinger e Dick. Fornisce inoltre un &lt;em&gt;Minimo Glossario Cyberpunk&lt;/em&gt;.&lt;/p&gt;
&lt;p&gt;Il dossier prosegue con il racconto breve &lt;em&gt;Piramidi di sabbia&lt;/em&gt; di Luigi D'Aurelio e &lt;em&gt;Cyberpunk - I giochi&lt;/em&gt; di Marcello Missiroli, il quale introduce gli articoli dedicati ai sistemi specifici. Missiroli specifica che non verranno trattati per problemi di spazio &lt;em&gt;Rifts&lt;/em&gt; della Palladium, &lt;em&gt;Shadowrun&lt;/em&gt; della FASA e &lt;em&gt;Cyber Hero&lt;/em&gt; della Hero Games. Fa inoltre notare come tutti i manuali trattati non siano ancora disponibili in lingua italiana.&lt;/p&gt;
&lt;p&gt;&lt;em&gt;Cyberpunk&lt;/em&gt; di Massimiliano Bussi introduce il sistema &lt;em&gt;Cyberpunk, The Role Playing Game of the Dark Future&lt;/em&gt; della R. Talsorian Games, anche noto come &lt;em&gt;Cyberpunk 2020&lt;/em&gt; essendo ambientato in quell'anno. Dovrei effettivamente dire &lt;em&gt;l'anno scorso&lt;/em&gt; (lacrima). Cyberpunk 2020 è la seconda edizione del gioco della Talsorian, la prima edizione era intitolata Cyberpunk 2013. &lt;em&gt;GURPS Cyberpunk&lt;/em&gt; di Roberto Di Meglio tratta del modulo cyberpunk per il sistema generico della Steve Jackson Games. Come quasi tutti i moduli per GURPS, quello che copre il cyberpunk si rivela una vera e propria enciclopedia, d'altronde l'estremo dettaglio e realismo sono la lama a doppio taglio di questo sistema.&lt;/p&gt;
&lt;p&gt;&lt;img alt="Image 18" class="img-responsive" src="/images/kaos-03/18.jpg"&gt;&lt;/p&gt;
&lt;p&gt;È il turno di Massimiliano Bussi con &lt;em&gt;Cyberspace&lt;/em&gt; che descrive il gioco della Iron Crown Enterprises, il quale, come MERP, si basa su Rolemaster. Anche questo manuale, quindi, si pone come un regolamento dettagliato e complesso, che chi ha giocato a GiRSA ha imparato ad apprezzare o odiare. Personalmente dover consultare 7 tabelle per tirare una freccia non mi ha mai attirato, come non mi attira l'idea di essere un grande eroe che viene fatto fuori da una stilettata fortunata di un nemico qualsiasi.&lt;/p&gt;
&lt;p&gt;L'ultimo sistema viene presentato da Marcello Missiroli in &lt;em&gt;Torg e il Cyberpapato&lt;/em&gt;, dove le realtà parallele del gioco della West End Games portano una chiesa violenta e dominata da un'inquisizione piuttosto stereotipata ad incrociarsi con un entità ultraterrena che progetta di dominare la Terra. Superficialmente Torg ricorda le regole di Star Wars, ovvero il sistema D6, che sacrifica decisamente il realismo per portarsi su una maggiore spettacolarità dell'azione, un sistema più "cinematico".&lt;/p&gt;
&lt;p&gt;Trattandosi di cyberpunk penso che la redazione di KAOS avrebbe fatto meglio a trattare Shadowrun, a questo punto, un sistema che, per quanto presenti un ibrido fantascienza/fantasy, è totalmente centrato sul cyberpunk secondo gli stilemi del genere piuttosto che su un modulo così specifico e particolare.&lt;/p&gt;
&lt;p&gt;&lt;em&gt;Illusioni virtuali&lt;/em&gt; di Antonio Donini presenta &lt;em&gt;Cybercon III&lt;/em&gt;, un videogioco per Amiga (e successivamente per DOS) della US Gold, con dei &lt;em&gt;Cybercon-sigli&lt;/em&gt; per risolvere l'avventura. &lt;em&gt;IA - Intelligenza Artificiale&lt;/em&gt; di Roberto Di Meglio anticipa Spielberg di ben 9 anni parlando di quello che i computer possono fare nel 1992 nel campo dell'imitazione della coscienza umana.&lt;/p&gt;
&lt;p&gt;Il dossier si conclude con un'intervista ad Antonio Serra, uno degli autori di Nathan Never, l'ottimo fumetto di fantascienza della Bonelli. L'intervista ruota attorno alle fonti di ispirazione per il fumetto e il mondo in cui sono ambientate le avventure degli agenti Alfa.&lt;/p&gt;
&lt;h2&gt;Game - Software &amp;amp; Sushi&lt;/h2&gt;
&lt;p&gt;In questo numero Piero Cioni presenta un gioco da tavolo in cui dei gruppi di hacker gestiti dai giocatori tentano di penetrare le reti informatiche di multinazionali e di strutture militari. La più tradizionale ambientazione cyberpunk!&lt;/p&gt;
&lt;p&gt;&lt;img alt="Image 26" class="img-responsive" src="/images/kaos-03/26.jpg"&gt;&lt;/p&gt;
&lt;h2&gt;Game - Le mappe di Eye of the Beholder&lt;/h2&gt;
&lt;p&gt;Nel perfetto stile delle riviste anni 90 (e precedenti), Mauro Cheli su questo numero di KAOS ci fornisce le mappe degli 11 livelli di Eye of the Beholder, il "computer game fantasy" della SSI sviluppato dalla Westwood Associates (poi Westwood Studios) e pubblicato nel 1991 per MS-DOS e Amiga.&lt;/p&gt;
&lt;p&gt;&lt;img alt="Image 38" class="img-responsive" src="/images/kaos-03/38.jpg"&gt;&lt;/p&gt;
&lt;h2&gt;Fumetto - Leggende delle contrade dimenticate&lt;/h2&gt;
&lt;p&gt;Prosegue la pubblicazione del fumetto di Chevalier e Ségur, con la parte terza de &lt;em&gt;La Stagione delle Ceneri&lt;/em&gt;.&lt;/p&gt;
&lt;blockquote&gt;
&lt;p&gt;Tre nani sono alla ricerca del designato al trono e a loro si è unito Firfin, un avventuriero senza tanti scrupoli: la compagnia, così assortita, cerca di reclutare mercenari disposti a seguirli verso il Grande Nord. Impresa non facile se si considera l'alone di terrore che avvolge quelle contrade.&lt;/p&gt;
&lt;/blockquote&gt;
&lt;p&gt;&lt;img alt="Image 47" class="img-responsive" src="/images/kaos-03/47.jpg"&gt;&lt;/p&gt;
&lt;h2&gt;Rubriche&lt;/h2&gt;
&lt;p&gt;Questo numero contiene due pagine di Errata corrige per Il gioco di ruolo di Dylan Dog e un piccolo articolo dal titolo &lt;em&gt;La montagna del teschio&lt;/em&gt; su un diorama creato da Simone Bertuccelli, autore del pezzo. Purtroppo le fotografie di questo articolo sono in bianco e nero e non rendono molto bene, ma è interessante notare questa prima incursione di KAOS nel mondo del modellismo. I &lt;em&gt;Racconti di taverna&lt;/em&gt; proseguono e il numero è concluso da Roberto Sedda con &lt;em&gt;Nuovi suggerimenti per giocare un ruolo (e continuare a divertirsi)&lt;/em&gt;.&lt;/p&gt;
&lt;p&gt;&lt;img alt="Image 61" class="img-responsive" src="/images/kaos-03/61.jpg"&gt;&lt;/p&gt;
&lt;h2&gt;Conclusione&lt;/h2&gt;
&lt;p&gt;Un numero 3 un po' sottotono, a mio personalissimo parere. Il tema del cyberpunk è trattato in modo un po' superficiale, citando tutti i capisaldi del genere ma non andando troppo in profondità. D'altronde la redazione si trova per la prima volta alle prese con un genere invece che con un sistema specifico come nei primi due numeri. Ad ogni modo, un gennaio 1992 benedetto da altre 68 pagine che trattano di giochi, nessuno si lamentò e mi guardo bene dal farlo ora. Il numero 4 tratterà nuovamente di un sistema singolo, e questa volta si torna al fantasy!&lt;/p&gt;
&lt;p&gt;KAOS numero 3, digitalizzato e restaurato, è disponibile &lt;a href="https://mega.nz/file/6MFX0QLS#RnBAkolU8ixadRRdJilv5F7JnVlkzc9TFFghDG_nBKE"&gt;qui&lt;/a&gt;&lt;/p&gt;</content><category term="Riviste"></category><category term="gdr"></category><category term="libri"></category><category term="fumetti"></category></entry><entry><title>KAOS 04</title><link href="thebabelcat.github.io/kaos-04.html" rel="alternate"></link><published>2021-04-27T08:00:00+01:00</published><updated>2021-04-27T08:00:00+01:00</updated><author><name>Leonardo Giordani</name></author><id>tag:None,2021-04-27:thebabelcat.github.io/kaos-04.html</id><summary type="html">&lt;p&gt;Quarto numero di KAOS, che nel 1992 e negli anni successivi uscirà con costanza di mese in mese. Il terzo grande vecchio del GdR si fa avanti, e ha dalla sua tutto il peso oxfordiano di uno degli scrittori più importanti della letteratura fantastica, John R. R. Tolkien. Ecco il dossier su "Il Signore degli Anelli"!&lt;/p&gt;</summary><content type="html">&lt;p&gt;Quarto numero, ormai il format è assodato. Il contenuto però riprende vigore, dopo la tiepida incursione nel cyberpunk, e si ritorna al fantasy e non ad un fantasy qualsiasi.&lt;/p&gt;
&lt;p&gt;Tutto il numero è dedicato a "Il Signore degli Anelli", che già nel 1992 era giustamente osannato come uno dei capisaldi del genere fantasy. Ad essere del tutto onesti, "The Lord of the Rings" dovrebbe stare in una categoria a parte, essendo un romanzo con un respiro ed una molteplicità di livelli di lettura che lo rendono semplicemente immortale. Ciò non toglie che il mondo della Terra di Mezzo sia un luogo che ha ispirato ed ispira autori, artisti, e giocatori di ogni tempo fin dalla pubblicazione del romanzo.&lt;/p&gt;
&lt;p&gt;&lt;img alt="Image 01" class="img-responsive" src="/images/kaos-04/01.jpg"&gt;&lt;/p&gt;
&lt;p&gt;Scrivendo ben 29 anni dopo l'uscita di questo numero, posso dire di essere stato testimone di molti eventi che i lettori di allora, io tra essi, potevano auspicarsi solamente nei loro sogni più rosei. Che i board games e i giochi per computer divenissero un fenomeno di massa, che le serie TV "fantastiche" (abbracciando con questo termine fantasy, fantascienza, supereroi, horror) risultassero talmente diffuse che chi non le conosce o non le segue è "strano", sono stravolgimenti totali del mondo in cui usciva KAOS numero 4. Al tempo non c'era la superba trilogia di Peter Jackson, non si potevano acquistare set LEGO a tema, nè action figure dei personaggi di Tolkien su Amazon.&lt;/p&gt;
&lt;p&gt;Ma erano già quasi 40 anni che l'opera del professore di Oxford sedeva sul trono imperituro di classico senza tempo, fin dalla sua uscita nel lontanissimo 1954 e quindi già generazioni di appassionati lo avevano gustato, e nel nostro "settore" c'era molto materiale.&lt;/p&gt;
&lt;p&gt;Era stato pubblicato molto delle opere dello scrittore-filologo, grazie all'opera del figlio Cristopher (morto nel 2020): ricordo che &lt;em&gt;The Silmarillion&lt;/em&gt; esce nel 1977, seguito poi da &lt;em&gt;Unfinished Tales&lt;/em&gt; e dai primi 8 volumi della serie &lt;em&gt;The History of Middle-earth&lt;/em&gt;, senza contare &lt;em&gt;The Letters of J. R. R. Tolkien&lt;/em&gt; e &lt;em&gt;The Monsters and the Critics, and Other Essays&lt;/em&gt;.&lt;/p&gt;
&lt;p&gt;Sul fronte ludico i primi microcomputer avevano già visto incursioni in Arda con alcune avventure testuali e grafiche e alcuni giochi di strategia, mentre nel micromondo che esiste sulla tavola del soggiorno regnava incontrastata la Iron Crown Enterprises con &lt;em&gt;MERP&lt;/em&gt; (&lt;em&gt;GiRSA&lt;/em&gt; in Italia, arrivato grazie alla Stratelibri) e il &lt;em&gt;Lord of the Rings Adventure Game&lt;/em&gt;, accompagnati dalla Grenadier prima e dalla Mithril dopo con la loro produzione di miniature. Infine, sul fronte cinematografico, le speranze erano ormai tenui se non nulle, dopo che l'avventura di Ralph Bakshi aveva lasciato le cose a metà e più insoddisfazione che altro.&lt;/p&gt;
&lt;p&gt;Questo il mondo in cui ci muovevamo nel 1992, vediamo cosa ci raccontava KAOS in febbraio con il numero 4!&lt;/p&gt;
&lt;h2&gt;Copertina ed editoriale&lt;/h2&gt;
&lt;p&gt;La copertina di Paolo Parente è sicuramente di grande impatto e riporta in alto lo standard dopo la non esaltante rappresentazione del cyberpunk nel numero precedente. Nell'ironico editoriale la redazione di KAOS si conferma piuttosto orientata ad un approccio leggero, che tutto sommato non guasta, anche se talvolta un po' troppo invadente per i miei gusti.&lt;/p&gt;
&lt;h2&gt;News&lt;/h2&gt;
&lt;p&gt;La &lt;strong&gt;Black-Out&lt;/strong&gt; continuare a supportare I Signori del Caos e I Figli dell'Olocausto.&lt;/p&gt;
&lt;p&gt;La &lt;strong&gt;DAS Production&lt;/strong&gt; prosegue l'impresa de Il Gioco di Ruolo di Dylan Dog, confermando la prossima uscita di un modulo/espansione con protagonista Martin Mystére.&lt;/p&gt;
&lt;p&gt;La &lt;strong&gt;Johnny Reb&lt;/strong&gt; si appresta ad uscire con un gioco da tavolo di combattimenti aerei, ed un sistema universale per miniature da 25mm &lt;/p&gt;
&lt;p&gt;La &lt;strong&gt;RIPA&lt;/strong&gt; inizia a pubblicare in Italia i prodotti FASA, partendo con &lt;em&gt;Shadowrun&lt;/em&gt; e &lt;em&gt;Battletech&lt;/em&gt; (già della Stratelibri).&lt;/p&gt;
&lt;p&gt;Parlando della &lt;strong&gt;Stratelibri&lt;/strong&gt;, la ditta di Giovanni Ingellis esce con un modulo per Il Richiamo di Cthulhu e uno per D&amp;amp;D/AD&amp;amp;D, prosegue con Excalibur, la rivista dedicata ai propri prodotti, e si appresta a pubblicare una versione italiana del già nominato Lord of the Rings Adventure Game, il &lt;em&gt;Gioco di Avventura del Signore degli Anelli&lt;/em&gt;, una versione semplificata del sistema MERP/GiRSA che già era una versione semplificata di Rolemaster.&lt;/p&gt;
&lt;p&gt;Esce questo mese la quinta edizione di &lt;em&gt;Call of Cthulhu&lt;/em&gt; ad opera della &lt;strong&gt;Chaosium&lt;/strong&gt;. Un'edizione importante, in quanto le successive sesta e settima non apporteranno cambiamenti radicali, e ancora oggi ricercata non solo dai collezionisti ma anche dai giocatori.&lt;/p&gt;
&lt;p&gt;La &lt;strong&gt;FASA&lt;/strong&gt; continua a supportare Shadowrun e Mechwarrior, mentre la &lt;strong&gt;Steve Jackson Games&lt;/strong&gt; pubblica &lt;em&gt;GURPS Robin Hood&lt;/em&gt; che permette di trasporre l'eroe del folklore inglese in ambiti piuttosto bizzarri quali il cyberpunk, e la &lt;strong&gt;ICE&lt;/strong&gt; rilascia supplementi per MERP e Cyberspace.&lt;/p&gt;
&lt;p&gt;La &lt;strong&gt;Leading Edge&lt;/strong&gt; da alle stampe il &lt;em&gt;Predator 2 RPG&lt;/em&gt;, accompagnando il precedente Aliens Adventure Game. La &lt;strong&gt;Nova Games&lt;/strong&gt; tenta di entrare nel mondo dei giochi di ruolo con &lt;em&gt;Runesword&lt;/em&gt;, sfruttando l'ambientazione di una serie di libri qui attribuiti a Tracy Hickman ma in realtà scritti da altri autori.&lt;/p&gt;
&lt;p&gt;La &lt;strong&gt;TSR&lt;/strong&gt; è ancora nel suo periodo di grande successo e continua a sfornare supplementi per i classici D&amp;amp;D e AD&amp;amp;D, mentre la &lt;strong&gt;Walnut Group&lt;/strong&gt; prova a portare l'idea alla base del videogioco Populous nel mondo dei giochi di ruolo, dandoci il controllo di interi popoli. Infine la &lt;strong&gt;White Wolf&lt;/strong&gt; continua a sfornare supplementi per Vampire.&lt;/p&gt;
&lt;p&gt;&lt;img alt="Image 06" class="img-responsive" src="/images/kaos-04/06.jpg"&gt;&lt;/p&gt;
&lt;p&gt;Sul fronte delle novità videoludiche, KAOS segnala che la &lt;strong&gt;Electronic Arts&lt;/strong&gt; ha acquistato i diritti di Warhammer (probabilmente per quello che sarà l'eccezionale &lt;em&gt;Space Hulk&lt;/em&gt; del 1993, NdA), mentre la francese Infogrames mette il piede nel New England di Lovecraft (per quello che sarà il suo rivoluzionario &lt;em&gt;Alone in the Dark&lt;/em&gt;, NdA). Annunciati anche &lt;em&gt;Abandoned Places&lt;/em&gt; della &lt;strong&gt;Electronic Zoo&lt;/strong&gt;, &lt;em&gt;Might and Magic III&lt;/em&gt; e &lt;em&gt;Eye of the Beholder II&lt;/em&gt; della &lt;strong&gt;US Gold&lt;/strong&gt; e &lt;em&gt;Black Crypt&lt;/em&gt; ancora della &lt;strong&gt;Electronic Arts&lt;/strong&gt;.&lt;/p&gt;
&lt;p&gt;Completano le news alcune notizie su conventions più o meno riuscite, una guida sullo shopping "di settore" a Londra (che cita il tuttora esistente Forbidden Planet, un posto dove entrare rigorosamente &lt;em&gt;senza&lt;/em&gt; carta di credito), l'annuncio dell'edizione italiana de &lt;em&gt;L'Erede dell'Impero&lt;/em&gt;, primo volume della &lt;em&gt;Thrawn Trilogy&lt;/em&gt; di Timoty Zahn e varie notizie riguardanti club e associazioni.&lt;/p&gt;
&lt;p&gt;Le recensioni di questo numero sono:&lt;/p&gt;
&lt;p&gt;&lt;strong&gt;Toon&lt;/strong&gt; - Editore: Steve Jackson Games - Prezzo: L. 45.000&lt;/p&gt;
&lt;p&gt;&lt;strong&gt;Terrore dalle stelle&lt;/strong&gt; - Editore: Stratelibri - Prezzo: L. 16.000&lt;/p&gt;
&lt;p&gt;&lt;strong&gt;Western Hero/ GURPS Old West&lt;/strong&gt; - Editore: ICE/Steve Jackson Games - Prezzo: L. 44.000/L. 37.500&lt;/p&gt;
&lt;p&gt;&lt;strong&gt;Matapan&lt;/strong&gt; - Editore: Johnny Reb - Prezzo: L. 15.000&lt;/p&gt;
&lt;p&gt;&lt;strong&gt;Alta società&lt;/strong&gt; - Editore: DaS Production - Prezzo: L. 15.000&lt;/p&gt;
&lt;h2&gt;Dossier - Il Signore degli Anelli&lt;/h2&gt;
&lt;p&gt;Il dossier si apre con il confronto tra Gandalf e il Re Stregone di Angmar alle porte di Minas Tirith, ad opera di Angus McBride, autore noto ai fan dell'opera di Tolkien e soprattutto ai giocatori di GiRSA, essendo le sue opere molto utilizzate alla ICE. Una pagina che già da sola vale tutto il dossier.&lt;/p&gt;
&lt;p&gt;&lt;img alt="Image 13" class="img-responsive" src="/images/kaos-04/13.jpg"&gt;&lt;/p&gt;
&lt;p&gt;È Roberto di Meglio ad dare inizio alle danze, con l'articolo &lt;em&gt;Viaggio nella Terra di Mezzo&lt;/em&gt;. Di Meglio è chiaramente ben informato su Tolkien (non che mi aspettassi il contrario) e scrive un buon articolo che riesce a riassumere l'opera di Tolkien sia dal punto di vista letterario che da quello editoriale, impresa non banale.&lt;/p&gt;
&lt;blockquote&gt;
&lt;p&gt;Non sono molti gli autori che possono vantare un seguito, non solo di lettori, ma anche di emuli e imitatori più o meno riusciti, così vasto come quello di John Ronald Reuel Tolkien. il successo del suo romanzo più importante, &lt;em&gt;Il Signore degli anelli&lt;/em&gt;, è ancor più significativo se si pensa che la narrativa fantastica, in quanto al di fuori del cosiddetto "mainstream" (ovvero la narrativa non di "genere", n.d.r.), è stata spesso ghettizzata, anche se nei paesi anglosassoni in misura fortunatamente minore che da noi. In Italia, pur se pubblicata piuttosto tardivamente, l'opera di Tolkien ha riscosso un grande successo di pubblico e critica: in questo 1992, anno del centenario della nascita dello scrittore britannico, &lt;em&gt;Il Signore degli Anelli&lt;/em&gt; è giunto alla sua ventitreesima ristampa.&lt;/p&gt;
&lt;/blockquote&gt;
&lt;p&gt;Di Meglio affonda tranquillamente nei punti forti di Tolkien&lt;/p&gt;
&lt;blockquote&gt;
&lt;p&gt;Buona parte di questa sensazione di verosimiglianza nasce dal fatto che la Terra di Mezzo, in cui si svolge la saga de &lt;em&gt;Il Signore degli Anelli&lt;/em&gt;, è in realtà il frutto di una vita di lavoro da parte del suo stesso autore, prima e dopo la scrittura del romanzo.&lt;/p&gt;
&lt;p&gt;[...]&lt;/p&gt;
&lt;p&gt;Vale la pena di osservare che i personaggi di Tolkien sono spesso stati, in interpretazioni semplicistiche, visti come totalmente buoni o cattivi, senza mezze tinte. in realtà la visione del mondo di Tolkien è certamente religiosa, ma non banalmente manichea.&lt;/p&gt;
&lt;/blockquote&gt;
&lt;p&gt;Un sentito ringraziamento (tardivo?) a Roberto Di Meglio per queste annotazioni.&lt;/p&gt;
&lt;p&gt;L'interessante dossier continua con un articolo di marcello Missiroli intitolato &lt;em&gt;Giocare nella Terra di Mezzo&lt;/em&gt; dove la trattazione vira su temi più legati al gioco di ruolo. Missiroli propone una breve ma precisa storia della creazione del Middle Earth Role-Playing (MERP), la sua derivazione da Rolemaster, l'attenzione all'ambientazione. Viene brevemente trattata anche la traduzione italiana che risale solamente al 1991. È interessante notare come, benché la traduzione sai lodata, la Stratelibri e Giovanni Ingellis non vengono nominati per nulla. Forse che Missiroli fosse uno pseudonimo di Nando Ferrari?&lt;/p&gt;
&lt;p&gt;&lt;img alt="Image 15" class="img-responsive" src="/images/kaos-04/15.jpg"&gt;&lt;/p&gt;
&lt;p&gt;L'articolo prosegue con una panoramica del sistema di gioco, la creazione dei personaggi, il combattimento, l'esperienza, la magia, e infine il futuro del gioco. Noi, con la vista potenziata da quasi 30 anni di tempo passato, sappiamo che la ICE perse i diritti del gioco nel 1999 e l'anno seguente andò in bancarotta. I diritti furono poi rilevati dalla Decipher, che pubblicò &lt;em&gt;The Lord of the Rings Roleplaying Game&lt;/em&gt; dal 2002 al 2006, per poi passare infine all'irlandese Cubicle 7 che dal 2011 pubblica &lt;em&gt;The One Ring Roleplaying Game&lt;/em&gt; degli italiani Marco Maggi (Lex Arcana, War of the Ring) e Francesco Nepitello (War of the Ring). Ne è passata di acqua tra le sponde dell'Anduin!&lt;/p&gt;
&lt;p&gt;&lt;em&gt;Oltre la Terra di Mezzo - Ovvero GiRSA oltreoceano&lt;/em&gt; sempre di Missiroli riassume la produzione di supplementi che la ICE ha prodotto dal 1985 al 1992, dividendoli in moduli di avventura, moduli di campagna o geografici, le città, e altri materiali. Missiroli termina con una nota che ben riassume MERP/GiRSA&lt;/p&gt;
&lt;blockquote&gt;
&lt;p&gt;Non vorremmo avervi dato l'idea che &lt;em&gt;MERP/GiRSA&lt;/em&gt; sia una fedele trascrizione di Tolkien, ben lungi! Anzi, spesso accade proprio il contrario: troppa magia, e troppi luoghi sconosciuti sono straripanti di significati cui Tolkien non aveva mai pensato. Ma questo deve essere un gioco, e certamente sarebbe difficile giocare se esistesse solo un pugno di maghi come nei romanzi: le "licenze poetiche" sono comunque necessarie e accettabili e riescono a mantenere una sufficiente aderenza al mondo descritto nei libri.&lt;/p&gt;
&lt;/blockquote&gt;
&lt;p&gt;&lt;img alt="Image 20" class="img-responsive" src="/images/kaos-04/20.jpg"&gt;&lt;/p&gt;
&lt;p&gt;La palla torna a Roberto Di Meglio per uno spinoso articolo intitolato &lt;em&gt;Tolkien e Bakshi&lt;/em&gt; che inizia con "Ha senso discutere, dopo 12 anni dalla sua uscita, dell'adattamento filmico del &lt;em&gt;Il Signore degli Anelli&lt;/em&gt; realizzato da Ralph Bakshi?". Interessante l'annotazione "[...] concentrare milleduecento pagine di testo in due sole ore è compito al di sopra delle umane forze". Sento Peter Jackson ridacchiare nell'angolo. Ancora c'è gente che si lamenta delle parti "mancanti" nella trilogia del 2001, che in versione estesa dura più di 11 ore.&lt;/p&gt;
&lt;p&gt;Alessandro Leati ci porta poi nel mondo videoludico con &lt;em&gt;Il signore dei computer&lt;/em&gt; con una trattazione sintetica ma completa di quanto fatto fino a quel momento nel (relativamente) limitato panorama di quegli anni.&lt;/p&gt;
&lt;p&gt;Troviamo poi l'articolo &lt;em&gt;Immagini&lt;/em&gt; di Cosimo Lorenzo Pancini, che tratta delle illustrazioni di Rodney Matthews, Michael Hague, David Wenzel e altri. &lt;em&gt;Ring Wars&lt;/em&gt; di Roberto di Meglio tratta dei giochi da tavolo ispirati dalle opere di Tolkien. Ricordo che Di Meglio sarà co-autore nel 2005 dell'apprezzatizzimo e difficilissimo &lt;em&gt;War of the Ring&lt;/em&gt; assieme ai già citati Marco Maggi e Francesco Nepitello, quindi pare che in fondo rimanga tutto "in famiglia". Termina il dossier &lt;em&gt;Il ritorno di Gandalf&lt;/em&gt; di Roberto Cecchini che introduce l'album &lt;em&gt;Tales from a Long Forgotten Kingdom&lt;/em&gt; di Gandalf, un artista austriaco new-age tuttora attivo, che benché non direttamente connesso con Il Signore degli Anelli sembra riuscire a catturarne lo spirito. Ma noi adesso abbiamo la colonna sonora di Howard Shore e non ci manca più nulla, grazie.&lt;/p&gt;
&lt;h2&gt;Avventura - Il tesoro dei Catari&lt;/h2&gt;
&lt;p&gt;La prima lunga avventura presentata in questo numero è scritta da Paolo Areni e Andrea Armieri e illustrata da Luca Poli. Si rivolge ai giocatori de &lt;em&gt;I Cavalieri del Tempio&lt;/em&gt; della E.Elle, pensata come seguito dell'avventura contenuta nel manuale base del gioco.&lt;/p&gt;
&lt;p&gt;&lt;img alt="Image 27" class="img-responsive" src="/images/kaos-04/27.jpg"&gt;&lt;/p&gt;
&lt;h2&gt;Avventura - Scende la notte&lt;/h2&gt;
&lt;p&gt;La seconda avventura, di Roberto Di Meglio e Simone Peruzzi, si rivolge invece a giocatori di Dungeons &amp;amp; Dragons o Warhammer Fantasy Roleplay, ma permettendo di adattarla a giochi horror come Il Richiamo di Cthulhu o Il Gioco di Ruolo di Dylan Dog. Le illustrazioni e le mappe sono di Andrea Accardi e Andrea Armieri.&lt;/p&gt;
&lt;p&gt;&lt;img alt="Image 34" class="img-responsive" src="/images/kaos-04/34.jpg"&gt;&lt;/p&gt;
&lt;h2&gt;Fumetto - Cronache della Luna Nera&lt;/h2&gt;
&lt;p&gt;Si interrompe, temporaneamente, la pubblicazione delle Leggende delle contrade dimenticate per passare alle &lt;em&gt;Cronache della Luna Nera&lt;/em&gt; di Ledroit e Froideval con l'atto primo "Il Segno delle Tenebre".&lt;/p&gt;
&lt;blockquote&gt;
&lt;p&gt;Al centro dell'impero stava... l'Oracolo. A tutti parlava la maschera di pietra, ma uno solo poteva scorgere il suo vero volto. E, quel giorno, quell'uomo era arrivato...&lt;/p&gt;
&lt;/blockquote&gt;
&lt;p&gt;&lt;img alt="Image 52" class="img-responsive" src="/images/kaos-04/52.jpg"&gt;&lt;/p&gt;
&lt;h2&gt;Argomenti&lt;/h2&gt;
&lt;p&gt;Andrea Armieri ci presenta &lt;em&gt;Tiro con... l'orco?&lt;/em&gt; che descrive un gioco di ruolo combinato con il tiro con l'arco. La Gaming Expedition Force of Italy ci propone &lt;em&gt;Rapporti di guerra: European GEN-CON '91&lt;/em&gt;, dedicato alla controparte europea della GEN-CON americana, sempre organizzata dalla TSR e tenutasi a Camber, nel Sussex (UK).&lt;/p&gt;
&lt;p&gt;&lt;img alt="Image 65" class="img-responsive" src="/images/kaos-04/65.jpg"&gt;&lt;/p&gt;
&lt;p&gt;&lt;em&gt;Il wargame tridimensionale - Il periodo napoleonico 1796-1815&lt;/em&gt; di Michele D'Agostino prosegue quanto scritto dallo stesso autore nel numero 2 sul mondo delle simulazioni di guerra. Marcello Missiroli fa una sintesi dello stato delle BBS in Italia con &lt;em&gt;Cyberpunk now!&lt;/em&gt;, breve ma interessante per noi che ormai diamo Internet per scontata, e chiude il numero &lt;em&gt;La notte degli Oscarrafoni&lt;/em&gt; che prende bellamente per i fondelli giochi, riviste e autori in voga in quel periodo.&lt;/p&gt;
&lt;h2&gt;Conclusione&lt;/h2&gt;
&lt;p&gt;Il numero 4 recupera alla grande il momentaneo rallentamento del numero 3, e vorrei ben vedere, con un tema come quello trattato. Ce ne sarebbe per riempire 10 numeri! Le due avventure presentate sono molto dettagliate e lunghe, e gli articoli di contorno fanno il loro mestiere dando al lettore una buona idea di quanto accade a 360 gradi nel mondo dei "Giochi di ruolo - Fantasy - Avventure", per citare il sottotitolo della rivista. Nel prossimo numero si tratterà un genere che al tempo era veramente di nicchia e che oggi è più mainstream della Coca Cola: i supereroi!&lt;/p&gt;
&lt;p&gt;KAOS numero 4, digitalizzato e restaurato, è disponibile &lt;a href="https://mega.nz/file/icFx1CTL#mclg6iY22lThIpk-1AW0e2tKCPGoqmZA7739BMIXWmo"&gt;qui&lt;/a&gt;&lt;/p&gt;</content><category term="Riviste"></category><category term="gdr"></category><category term="libri"></category><category term="fumetti"></category></entry><entry><title>KAOS 02</title><link href="thebabelcat.github.io/kaos-02.html" rel="alternate"></link><published>2020-02-27T08:00:00+01:00</published><updated>2020-02-27T08:00:00+01:00</updated><author><name>Leonardo Giordani</name></author><id>tag:None,2020-02-27:thebabelcat.github.io/kaos-02.html</id><summary type="html">&lt;p&gt;Il secondo numero di KAOS copre il secondo gioco di ruolo più importante degli anni 80, Il richiamo di Cthulhu, e quindi l'opera di H. P. Lovecraft.&lt;/p&gt;</summary><content type="html">&lt;p&gt;È trascorso un mese dal primo numero e KAOS esce con un secondo numero altrettanto ricco. Dopo il grande vecchio Dungeons &amp;amp; Dragons la redazione della Granata Press rivolge lo sguardo al secondo gioco di ruolo più importante creato negli anni 80 e tuttora in attività, &lt;em&gt;Call of Cthulhu&lt;/em&gt; della Chaosium. Un gioco che sta agli antipodi del D&amp;amp;D e del "power gaming", dove il giocatore punta a massimizzare il più possibile il potere del proprio personaggio.&lt;/p&gt;
&lt;p&gt;&lt;img alt="Image 01" class="img-responsive" src="/images/kaos-02/01.jpg"&gt;&lt;/p&gt;
&lt;p&gt;In Dungeons &amp;amp; Dragons le regole tendono a creare dei personaggi che diventano abbastanza velocemente delle "macchine da guerra" intoccabili, a prescindere dal numero degli attaccanti. Il destino dei personaggi è quello di confrontarsi con mostri sempre più potenti, di acquisire caratteristiche dai valori sempre più elevati e infine di ascendere ai livelli immortali.&lt;/p&gt;
&lt;p&gt;Lovecraft popola il mondo del suo New England alternativo di divinità malvagie contro cui l'uomo non solo non può pensare di combattere, ma che spesso lo portano alla disperazione e alla pazzia solamente esistendo. Il mondo del solitario di Providence è negativo, è pessimista, e il gioco di ruolo progettato da Sandy Petersen incarna perfettamente queste caratteristiche. Un gioco in cui i giocatori partono non solo svantaggiati, ma fondamentalmente già morti, sull'orlo costante della pazzia, dove scongiurare il peggio è la vittoria più grandiosa.&lt;/p&gt;
&lt;p&gt;Sette edizioni nel giro di poco meno di vent'anni, anche se Petersen lasciò la Chaosium nel 1998 assieme al presidente Greg Stafford, sei anni dopo la pubblicazione della quinta edizione. Petersen e Stafford sono due pilastri del gioco di ruolo, e dedicherò a loro un altro articolo, perché c'è troppo da dire su questi due autori. Anche Lovecraft meriterà più di un articolo, per cui per ora mi fermo e do la parola alla redazione di KAOS.&lt;/p&gt;
&lt;h2&gt;News&lt;/h2&gt;
&lt;p&gt;Nelle news di questo mese si trovano&lt;/p&gt;
&lt;p&gt;La &lt;strong&gt;DAS Production&lt;/strong&gt; prosegue con la pubblicazione de Il Gioco di Ruolo di Dylan Dog, annunciando un modulo di avventure intitolato &lt;em&gt;Richiamo dall'Inferno&lt;/em&gt;. Le vendite delle regole base del gioco hanno raggiunto le 6.000 copie e la DAS si prepara alla pubblicazione della terza edizione. Si parla di un supplemento dedicato ad un altro grande eroe Bonelli, Martin Mystère.&lt;/p&gt;
&lt;p&gt;L'&lt;strong&gt;Editrice Giochi&lt;/strong&gt; si prepara all'uscita del modulo &lt;em&gt;B10 L'oscuro terrore della notte&lt;/em&gt;. Il secondo volume della serie Gazetteer, gli atlanti di Mystara, dedicato a &lt;em&gt;Gli Emirati di Ylauram&lt;/em&gt; verrà pubblicato prossimamente. Una rettifica rispetto al dossier del numero precedente riguarda la volontà della EG di pubblicare la quarta edizione di Dungeons &amp;amp; Dragons, apparentemente perché i giocatori non hanno gradito la scarsa qualità delle componenti del gioco.&lt;/p&gt;
&lt;p&gt;La &lt;strong&gt;E-Elle&lt;/strong&gt; prosegue con le pubblicazioni dei libri-gioco delle serie &lt;em&gt;Sherlock Holmes&lt;/em&gt;, &lt;em&gt;Time Machine&lt;/em&gt; e &lt;em&gt;Lupo Solitario&lt;/em&gt;. A breve verranno tradotti i libri-gioco pubblicati dalla ICE (detentrice dei diritti su GiRSA) e ambientati nella Terra di Mezzo. Proseguono anche le pubblicazioni di materiale per I cavalieri del Tempio.&lt;/p&gt;
&lt;p&gt;Luca Giuliano, uno degli autori de I cavalieri del Tempio, pubblica per l'&lt;strong&gt;Editrice Proxima&lt;/strong&gt; il libro &lt;em&gt;In principio era il drago&lt;/em&gt; con schede e informazioni su duecentocinquanta giochi di ruolo italiani e stranieri. La &lt;strong&gt;Sintagma Editrice&lt;/strong&gt; di Torino, editore della rivista Rune, si appresta a pubblicare Ars Magica (che in realtà verrà pubblicato dalla DAS nel 1993).&lt;/p&gt;
&lt;p&gt;La &lt;strong&gt;DC Comics&lt;/strong&gt; cessa la pubblicazione dei fumetti di Dragonlance e di Forgotten Realms a causa dello scarso successo.&lt;/p&gt;
&lt;p&gt;La &lt;strong&gt;Mayfair&lt;/strong&gt; ha acquisito i diritti di pubblicazione di Chill nel 1990, dopo il fallimento della Pacesetter, e prosegue la pubblicazione di supplementi dedicati al gioco di ruolo dell'orrore. Cyberpunk 2020 della &lt;strong&gt;Talsorian&lt;/strong&gt; e GURPS della &lt;strong&gt;Steve Jackson Games&lt;/strong&gt; sembrano avere molto successo e le rispettive case editrice proseguono la pubblicazione di supplementi a loro dedicati.&lt;/p&gt;
&lt;p&gt;La &lt;strong&gt;TSR&lt;/strong&gt; pubblica per AD&amp;amp;D &lt;em&gt;Dark Sun&lt;/em&gt;, una campagna ambientata in un mondo desertico e post-apocalittico (che diverrà uno dei maggiori successi commerciali della casa di Lake Geneva, dando il via ad un'intera ambientazione). La &lt;em&gt;D&amp;amp;D Cyclopedia&lt;/em&gt; è in dirittura di arrivo.&lt;/p&gt;
&lt;p&gt;Nell'ancora relativamente povero settore informatico, la &lt;strong&gt;Simulmondo&lt;/strong&gt; prosegue la sua attività di software house italiana con &lt;em&gt;Italian Night 1999&lt;/em&gt; e annuncia un nuovo gioco con protagonista Dylan Dog, &lt;em&gt;Attraverso lo specchio&lt;/em&gt;.&lt;/p&gt;
&lt;p&gt;Alcuni lettori hanno scritto alla rivista segnalando giustamente inorriditi un refuso del numero precedente per cui J. R. R. Tolkien veniva identificato come americano. 100 flessioni sui carboni ardenti!&lt;/p&gt;
&lt;p&gt;Il Videotel (un primo tentativo di rete informatica della SIP, in funzione dal 1985) comincia a presentare contenuti relativi al gioco di ruolo con &lt;em&gt;Necronomicon&lt;/em&gt;, un MUD italiano accessibile al costo di 220 lire al minuto. Alcuni giochi di ruolo in mailbox (via posta) sono già presenti sulla rete, e questo mese si annuncia la nascita di un piccolo libro-gioco della NEXUS.&lt;/p&gt;
&lt;h3&gt;Re-censioni&lt;/h3&gt;
&lt;p&gt;&lt;strong&gt;Talisman&lt;/strong&gt; - Editore: Ripa/Games Workshop - Prezzo: L. 59.500&lt;/p&gt;
&lt;p&gt;&lt;strong&gt;Advanced Heroquest&lt;/strong&gt; - Editore: Ripa/Games Workshop - Prezzo: L. 79.500&lt;/p&gt;
&lt;p&gt;&lt;strong&gt;Marvel Super Heroes - New Revised Edition&lt;/strong&gt; - Editore: TSR - Prezzo: L. 44.000&lt;/p&gt;
&lt;p&gt;La &lt;strong&gt;Interno Giallo Editore&lt;/strong&gt;, fondata nel 1989 dall'ex curatore di Urania Marco Tropea e da Laura Grimaldi, si presenta con un'iniziativa editoriale piuttosto variegata, che spazia dal giallo alla fantascienza.&lt;/p&gt;
&lt;p&gt;&lt;img alt="Image 07" class="img-responsive" src="/images/kaos-02/07.jpg"&gt;&lt;/p&gt;
&lt;h2&gt;Dossier - Il Richiamo di Cthulhu&lt;/h2&gt;
&lt;p&gt;Il dossier si apre con un articolo di Mirko Tavosanis dal titolo &lt;em&gt;Il 'nuovo' orrore di Lovecraft&lt;/em&gt; che traccia un profilo dello scrittore americano e della sua opera così peculiare.&lt;/p&gt;
&lt;blockquote&gt;
&lt;p&gt;Il nome di Howard Phillips Lovecraft (nato a Providence, Rhode Island, nel 1890 e ivi scomparso nel 1937), negli ultimi tempi ha conosciuto in Italia e all'estero una notevolissima diffusione. Ma, in sostanza, in che cosa consiste la sua narrativa? Fisicamente, in tre romanzi più o meno completati (l'autore stesso, per esempio, non considerò mai finito &lt;em&gt;Alla ricerca del misterioso Kadath&lt;/em&gt;) e in circa ottanta racconti di varia lunghezza. Per quel che riguarda i contenuti, poi, il nome di Lovecraft viene di solito associato alla paura o al fantastico in modo abbastanza superficiale, dato che le sue creazioni più riuscite - o comunque più famose - sono quelle che presentano un originale impasto di orrore e fantascienza: i racconti che August Derleth definì dei 'Miti di Cthulhu', e che meglio andrebbero indicati come 'Ciclo di Yog-Sothoth', secondo il parere di Dirk W. Mosig, l'interprete più attento di queste opere.
Presupposto di questi scritti, che Lovecraft cominciò a sistemare in modo organico a partire dal 1926 (l'anno in cui fu scritto &lt;em&gt;Il richiamo di Cthulhu&lt;/em&gt;), è infatti l'affiorare alla coscienza umana della consapevolezza di vivere in un universo meccanicistico e immerso nel caos, una visione contro la quale l'unica difesa possibile è chiudere gli occhi per non vedere. In altre parole, come dice l'autore: «Viviamo su una placida isola d'ignoranza in mezzo a neri mari d'infinito e non era previsto che ce ne spingessimo troppo lontano. Le scienza, che finora hanno proseguito ognuna per la sua strada, non ci hanno arrecato troppo danno: ma la ricomposizione del quadro d'insieme ci aprirà un giorno visioni così terrificanti della realtà del posto che noi occupiamo in essa, che o impazziremo per la rivelazione o fuggiremo dalla luce mortale nella pace e nella sicurezza di una nuova età oscura». (dall'inizio de &lt;em&gt;Il richiamo di Cthulhu&lt;/em&gt;, in &lt;em&gt;Tutti i racconti 1923-1926&lt;/em&gt;, Mondadori).&lt;/p&gt;
&lt;/blockquote&gt;
&lt;p&gt;&lt;img alt="Image 11" class="img-responsive" src="/images/kaos-02/11.jpg"&gt;&lt;/p&gt;
&lt;p&gt;Si prosegue con &lt;em&gt;Tutto Cthulhu&lt;/em&gt; di Roberto Di Meglio, che discute più in dettaglio la nascita del gioco di ruolo edito dalla Chaosium, delle meccaniche di gioco e di come giocare a RdC.&lt;/p&gt;
&lt;blockquote&gt;
&lt;p&gt;Dimenticate le sfide gloriose tipiche delle saghe di 'heroic fantasy' che potete vivere in giochi come &lt;em&gt;Dungeons &amp;amp; Dragons&lt;/em&gt;. &lt;em&gt;Il richiamo di Cthulhu&lt;/em&gt; non vi lascerà spazio per imprese magnifiche, uccisioni di mostri tremendi, vittorie sfolgoranti. Qui interpreterete spesso la parte della vittima [...] Di tanto in tanto, assistiti dalla fortuna, riuscirete a cogliere una fugace vittoria [...] Nonostante tutto ciò... amerete &lt;em&gt;Il richiamo di Cthulhu&lt;/em&gt;.&lt;/p&gt;
&lt;/blockquote&gt;
&lt;p&gt;Un articoletto ironico a firma di Urgh l'orchetto, &lt;em&gt;Le righe perdute di Cthulhu&lt;/em&gt;, tratta (confusamente) della traduzione di Call of Cthulhu ad opera della Stratelibri, che, nonostante avesse la copertina della quarta edizione, conteneva il testo della terza edizione americana.&lt;/p&gt;
&lt;p&gt;Andrea Bartoli tratta successivamente dei mondi di Cthulhu nel suo articolo &lt;em&gt;Variazioni sul tema: i mondi e le avventure di Cthulhu&lt;/em&gt;. Si fa il punto su moduli e scenari pubblicati per il gioco dalla Chaosium e da altre ditte.&lt;/p&gt;
&lt;p&gt;&lt;img alt="Image 16" class="img-responsive" src="/images/kaos-02/16.jpg"&gt;&lt;/p&gt;
&lt;p&gt;&lt;em&gt;Arkham Horror, il boardgame dei Miti di Cthulhu&lt;/em&gt; di Gianna Masetti presenta il gioco da tavolo la cui terza edizione ha visto la luce nel 2019. &lt;em&gt;I giochi di ruolo horror&lt;/em&gt; di Luca Giuliano amplia la trattazione ad altri titoli come Chill della Mayfair, Beyond the Supernatural della Palladium, e altri, tra cui l'italiano Il gioco di ruolo di Dylan Dog edito dalla DAS.&lt;/p&gt;
&lt;p&gt;L'interessantissimo dossier di conclude con &lt;em&gt;Orrore a 16 bit&lt;/em&gt; di Luca Oleastri che discute dei videogiochi horror, citando il CDTV come una piattaforma di nuova concezione che potrebbe dare al mondo i tanto sospirati "film interattivi", e con &lt;em&gt;L'impossibile di Providence&lt;/em&gt; in cui Simone Peruzzi analizza sconsolatamente i tentativi di portare l'orrore lovecraftiano sul grande schermo, tutti più o meno falliti.&lt;/p&gt;
&lt;h2&gt;Avventura - Il faro sull'eternità&lt;/h2&gt;
&lt;p&gt;Andrea Bartoli, aiutato dalle illustrazioni di Andrea Accardi, ci presenta un'avventura per Il Richiamo di Cthulhu giocabile da 3-7 investigatori e ambientata nel 1928.&lt;/p&gt;
&lt;p&gt;&lt;img alt="Image 27" class="img-responsive" src="/images/kaos-02/27.jpg"&gt;&lt;/p&gt;
&lt;h2&gt;Avventura - L'incantesimo di Vedus&lt;/h2&gt;
&lt;p&gt;Tim e Marco Casolino, invece, sono gli autori di un avventura per Dungeons &amp;amp; Dragons adatta a 4-6 avventurieri di livello 3-7. L'avventura è pensata per essere autonoma o parte di una campagna più vasta.&lt;/p&gt;
&lt;p&gt;&lt;img alt="Image 33" class="img-responsive" src="/images/kaos-02/33.jpg"&gt;&lt;/p&gt;
&lt;h2&gt;Fumetto - Leggende delle contrade dimenticate&lt;/h2&gt;
&lt;p&gt;Prosegue l'atto I de &lt;em&gt;La stagione delle ceneri&lt;/em&gt;.&lt;/p&gt;
&lt;blockquote&gt;
&lt;p&gt;Oten, Arien e Noren sono tre nani alla ricerca di Raken, loro consimile designato come successore al trono! Di più non è dato sapere (è noto che i nani non sono molto ciarlieri)! Nella prima parte i nostri hanno già fatto conoscenza con alcuni pericoli (animali e non) di queste contrade e se la sono cavata dignitosamente.&lt;/p&gt;
&lt;/blockquote&gt;
&lt;p&gt;&lt;img alt="Image 44" class="img-responsive" src="/images/kaos-02/44.jpg"&gt;&lt;/p&gt;
&lt;h2&gt;Rubriche&lt;/h2&gt;
&lt;p&gt;Roberto Sedda dispensa dei &lt;em&gt;Suggerimenti per giocare un ruolo (e divertirsi)&lt;/em&gt; trattando di stereotipi (da eliminare), classe, razza, professione, età, sesso e allineamento. Roberto Di Meglio presenta &lt;em&gt;Terminator 2 Il giorno del giudizio&lt;/em&gt;, nelle sale proprio in quella fine del 1991 (cinque mesi dopo l'uscita in USA). Riporto parte del commento di Di Meglio perché lo ritengo estremamente attuale in questo 2020&lt;/p&gt;
&lt;blockquote&gt;
&lt;p&gt;Se vi è piaciuto &lt;em&gt;Terminator&lt;/em&gt;, non potete assolutamente perdere &lt;em&gt;Il giorno del giudizio&lt;/em&gt;, che non è solo un eccellente seguito, ma anche una vera &lt;strong&gt;conclusione&lt;/strong&gt; della storia. Non ci è dato sapere se per biechi motivi commerciali Hollywood sfornerà una terza parte; quel che è certo è che Cameron e Wisher non hanno lasciato quei fili in sospeso che danno allo spettatore la sensazione di aver visto un film mutilato [...] Come ha affermato lo stesso Wisher in un intervista: «Abbiamo finito questa storia e, per quanto mi riguarda, dovrebbe rimanere finita».&lt;/p&gt;
&lt;/blockquote&gt;
&lt;p&gt;L'autore di questo blog ritiene che Roberto Di Meglio sia un viaggiatore del tempo e che con questo commento abbia ampiamente dimostrato di aver visto in anticipo il 2020.&lt;/p&gt;
&lt;p&gt;&lt;img alt="Image 63" class="img-responsive" src="/images/kaos-02/63.jpg"&gt;&lt;/p&gt;
&lt;p&gt;Proseguono i &lt;em&gt;Racconti di taverna&lt;/em&gt;, mentre Michele D'Agostino propone un pezzo dal titolo &lt;em&gt;Il wargame tridimensionale - giocare a tutte le età con i soldatini&lt;/em&gt;.&lt;/p&gt;
&lt;h2&gt;Conclusione&lt;/h2&gt;
&lt;p&gt;KAOS prosegue a gonfie vele, altre 68 pagine zeppe di informazioni e di succulenti dettagli sul gioco di ruolo e quanto ci gravita intorno. Il 1991 non poteva essere più roseo per i giocatori italiani! A quando il numero 3?&lt;/p&gt;
&lt;p&gt;KAOS numero 2, digitalizzato e restaurato, è disponibile &lt;a href="https://mega.nz/file/vEdhWYgL#bomavC9b8IbzeRffuen03GQl0rOoQQ7nmPR2Hb_vf4k"&gt;qui&lt;/a&gt;&lt;/p&gt;</content><category term="Riviste"></category><category term="gdr"></category><category term="libri"></category><category term="fumetti"></category></entry><entry><title>KAOS 01</title><link href="thebabelcat.github.io/kaos-01.html" rel="alternate"></link><published>2019-12-21T08:00:00+01:00</published><updated>2019-12-21T08:00:00+01:00</updated><author><name>Leonardo Giordani</name></author><id>tag:None,2019-12-21:thebabelcat.github.io/kaos-01.html</id><summary type="html">&lt;p&gt;Primo numero della storica rivista KAOS! Nell'ottobre 1991 la Granata Press inizia questa fantastica avventura che dà vita ad una delle riviste di giochi di ruolo più longeve al mondo.&lt;/p&gt;</summary><content type="html">&lt;p&gt;Ottobre 1991.&lt;/p&gt;
&lt;p&gt;Lire 5.000&lt;/p&gt;
&lt;p&gt;Giochi di ruolo - fantasy - avventure.&lt;/p&gt;
&lt;p&gt;KAOS.&lt;/p&gt;
&lt;p&gt;Così inizia, negli anni 90, l'avventura ruolistica della Granata Press, la casa editrice bolognese fondata due anni prima da Luigi Bernardi, già fondatore della filiale italiana della Glénat, storico editore francese, che poi si dedicherà in anni recenti alla scrittura e ai lavori teatrali.&lt;/p&gt;
&lt;p&gt;La Granata inizia pubblicando manga giapponesi, ma nel 1991 aprirà quella che è ricordata come una delle riviste di giochi di ruolo più longeve al mondo, KAOS, di cui usciranno ben 75 numeri (1991-2002). La redazione centrale vede, oltre al direttore Luigi Bernardi stesso, i nomi di Marcello Missiroli, Roberto Di Meglio e Simone Peruzzi, tutti attivi nel mondo del gioco anche in anni successivi sia come singoli sia come fondatori e conduttori della Nexus Editrice, attiva dal 1993 al 2009, che prenderà per l'appunto le redini della rivista dal numero 10.&lt;/p&gt;
&lt;p&gt;&lt;img alt="Image 01" class="img-responsive" src="/images/kaos-01/01.jpg"&gt;&lt;/p&gt;
&lt;p&gt;L'editoriale del numero 1 presenta immediatamente una facciata spiritosa, con un taglio ironico e scanzonato che contraddistingue la rivista. Fa parte della redazione Urgh l'orchetto, che "firma" alcune recensioni che non dicono molto del prodotto, come quella di Figli dell'olocausto presente in questo numero. A parte questo tutti gli articoli e le recensioni sono approfondite e non banali.&lt;/p&gt;
&lt;p&gt;Così recita la parte seria dell'editoriale&lt;/p&gt;
&lt;blockquote&gt;
&lt;p&gt;Riempire questo spazio vuoto tra il sommario e bordo pagina, ne siamo sicuri, ci costerà più fatica di tutto il resto del giornale; ma, dato che questo è il primo numero, ce la possiamo cavare abbastanza elegantemente provando a spiegarvi che cosa vuole essere KAOS. Come ogni entità caotica (per esempio Cthulhu; se non sapete chi è compratevi anche il prossimo numero) KAOS sfugge a una definizione semplicistica. Non è solo una rivista di giochi. Intanto perché di molti giochi qui non sentirete mai parlare: niente scacchi, niente backgammon, niente bridge; in secondo luogo, perché si scriverà di tante cose che giochi non sono o, almeno, non nel senso classico del termine: film, fumetti, libri, musica. Qual è, allora, il nostro filo conduttore? Il nostro viaggio parte dai 'giochi di ruolo' (se non sapete cosa sono non preoccupatevi, lo scoprirete presto) e segue le tracce del fantastico, cercando di scoprire i diversi aspetti che assume incontrandosi con il nostro quotidiano. Su ognuna di queste forme ('media', per dirlo con termine più alla moda) ci soffermeremo un poco. Il nostro scopo è cercare di fare una rivista come quella che, da appassionati di giochi e sognatori incalliti, vorremmo leggere. E, possibilmente, come quella che voi vorreste leggere. Prima di emettere l'ardua sentenza, date un'occhiata alle altre 63 pagine...&lt;/p&gt;
&lt;p&gt;(LA REDAZIONE)&lt;/p&gt;
&lt;/blockquote&gt;
&lt;p&gt;&lt;img alt="Image 03" class="img-responsive" src="/images/kaos-01/03.jpg"&gt;&lt;/p&gt;
&lt;h2&gt;News&lt;/h2&gt;
&lt;p&gt;Nelle news di questo numero troviamo&lt;/p&gt;
&lt;p&gt;&lt;strong&gt;Il tempio degli uomini bestia&lt;/strong&gt; - Editore: Stratelibri/GDW - Prezzo: L. 47.000&lt;/p&gt;
&lt;p&gt;&lt;strong&gt;Car Wars - The Card Game&lt;/strong&gt; - Editore: Steve Jackson Games - Prezzo: L. 33.000&lt;/p&gt;
&lt;p&gt;&lt;strong&gt;Il Gioco di Ruolo di Dylan Dog&lt;/strong&gt; - Editore: DAS Production Firenze - Prezzo: L. 39.000&lt;/p&gt;
&lt;p&gt;&lt;strong&gt;La veridica historia di Cristobal Colon&lt;/strong&gt; - Editrice: E-Elle Trieste - Prezzo: N.P.&lt;/p&gt;
&lt;p&gt;&lt;strong&gt;B 1-9, In cerca di avventura&lt;/strong&gt; - Editore: Editrice Giochi - Prezzo: N.P.&lt;/p&gt;
&lt;p&gt;&lt;strong&gt;GiRSA ovvero Il Gioco di Ruolo del SIgnore degli Anelli&lt;/strong&gt; - Editore: I.C.E./Stratelibri - Prezzo: L. 44.000&lt;/p&gt;
&lt;p&gt;In questo numero viene segnalato che la fanzine &lt;em&gt;Spellbook&lt;/em&gt; diventa una pubblicazione non periodica.&lt;/p&gt;
&lt;p&gt;La &lt;strong&gt;Black-Out&lt;/strong&gt; di Modena annuncia tre nuovi moduli per I Signori del Caos e l'avventura &lt;em&gt;Neve sporca&lt;/em&gt; per Figli dell'olocausto, mentre la &lt;strong&gt;DAS Production&lt;/strong&gt; prevede da settembre di pubblicare bimestralmente avventure per Il Gioco di Ruolo di Dylan Dog.&lt;/p&gt;
&lt;p&gt;La &lt;strong&gt;Editrice Giochi&lt;/strong&gt; si prefigge di pubblicare la quarta edizione di Dungeons &amp;amp; Dragons nel corso del prossimo anno, mentre lo &lt;strong&gt;Studio Vit&lt;/strong&gt; pubblica la seconda edizione di &lt;em&gt;Serie A - il gioco più bello del mondo, dopo il calcio&lt;/em&gt;.&lt;/p&gt;
&lt;p&gt;&lt;strong&gt;E-Elle&lt;/strong&gt; annuncia una pubblicazione semestrale, per adesso anonima, dedicata a Kata Kubas, I cavalieri del tempio e Holmes &amp;amp; Co. La &lt;strong&gt;Ripa&lt;/strong&gt; ha pubblicato le versioni in italiano di &lt;em&gt;Advanced Hero Quest&lt;/em&gt; e &lt;em&gt;Talisman&lt;/em&gt;. Si annuncia che la &lt;strong&gt;Simulmondo&lt;/strong&gt; farà uscire a novembre &lt;em&gt;Dylan Dog: gli uccisori&lt;/em&gt; un videogioco per Amiga, PC e Commodore 64.&lt;/p&gt;
&lt;p&gt;All'estero la &lt;strong&gt;Gremlin&lt;/strong&gt; annuncia la versione per Amiga e Commodore 64 di &lt;em&gt;Hero Quest&lt;/em&gt;, prodotto su licenza della &lt;strong&gt;Milton Bradley&lt;/strong&gt;, che sarà seguito da un adattamento di &lt;em&gt;Space Crusade&lt;/em&gt; (titolo originario di &lt;em&gt;Star Quest&lt;/em&gt;). In USA la &lt;strong&gt;Chaosium&lt;/strong&gt; prosegue le uscite per Stormbringer con &lt;em&gt;Socerers of Pan Tang&lt;/em&gt;.&lt;/p&gt;
&lt;p&gt;La &lt;strong&gt;Lucasfilm&lt;/strong&gt; annuncia &lt;em&gt;Indiana Jones and the Fate of Atlantis&lt;/em&gt; e &lt;em&gt;Monkey Island II: LeChuck's Revenge&lt;/em&gt;. Pare che Fate of Atlantis non diverrà un film, ma George Lucas annuncia la nuova trilogia di Guerre Stellari, che uscirà a partire dal 1997. L'autore di questo blog si rifiuta di credere che siano stati girati ulteriori film di Guerre Stellari dopo il 1983, ma se si volesse credere alle voci, &lt;em&gt;The Phantom Menace&lt;/em&gt; sarebbe uscito in Italia nel settembre 1999. Sappiamo comunque tutti che i prequel non verranno mai girati, così come non verranno mai girati dei seguiti a parte un'eccezionale serie TV intitolata &lt;em&gt;The Mandalorian&lt;/em&gt;. Affranto dal non poter realizzare il film di Fate of Atlantis, Lucas archivierà per sempre Indiana Jones e il quarto film della serie non verrà mai nemmeno discusso.&lt;/p&gt;
&lt;p&gt;La &lt;strong&gt;SSI&lt;/strong&gt; pubblica per PC il primo gioco ambientato nei Forgotten Realms, &lt;em&gt;Gateway to the Savage Frontier&lt;/em&gt;. La &lt;strong&gt;TSR&lt;/strong&gt; annuncia per novembre l'uscita della &lt;em&gt;Dungeons &amp;amp; Dragons Rules Cyclopedia&lt;/em&gt;.&lt;/p&gt;
&lt;h2&gt;Dossier - Dungeons &amp;amp; Dragons&lt;/h2&gt;
&lt;p&gt;Il dossier di questo primo numero è giustamente dedicato al gioco di ruolo per eccellenza (non me ne vogliano gli appassionati di altri sistemi), Dungeons &amp;amp; Dragons, al tempo pubblicato in Italia dalla Editrice Giochi nella sua incarnazione BECMI (Base, Expert, Companion, Master e Immortal, quest'ultimo mai tradotto). Simone Peruzzi si assume il compito di introdurre i lettori al gioco di ruolo in quanto tale, e lo fa con attenzione e dedizione&lt;/p&gt;
&lt;blockquote&gt;
&lt;p&gt;È sempre difficile spiegare in che cosa consista un gioco di ruolo (da ora in poi GdR) a chi non ne sa proprio nulla. Molto probabilmente il concetto sarebbe più chiaro se la traduzione di 'role-playing game' fosse corretta: infatti la giusta versione in italiano di questo termine suonerebbe come gioco (game) di interpretazione (playing, che in inglese ha diversi significati, quali giocare, suonare e, appunto, recitare) di una parte (role). Semplice, quindi: si fa finta di essere qualcun altro, magari in qualche altro mondo o qualche altro tempo.
A questo punto solo la fantasia pone il limite alla gamma dei ruoli interpretabili: un detective della scuola dei 'duri' come Sam Spade, un mercenario spaccone come Han Solo, un eroe moderno dai superpoteri come l'Uomo Ragno, un guerriero selvaggio come Conan, un brillante studioso d'azione come Indiana Jones e tanti ancora.
Per assurdo, un GdR non ha bisogno di nessuna regola: sarebbe sufficiente che una persona, durante la narrazione di una storia, facesse intervenire i suoi ascoltatori nella veste di protagonisti e permettesse loro di interagire con i personaggi secondari e le situazioni del racconto, tenendo conto in ogni momento delle scelte e delle azioni dei nostri 'attori' per modificare di conseguenza lo svolgersi della vicenda. I requisiti necessari per giocare sarebbero solo la capacità d'improvvisare e una buona dose di creatività. Un gioco esclusivamente verbale, in conclusione, senza nessun meccanismo coercitivo o restrizione di alcun tipo.&lt;/p&gt;
&lt;/blockquote&gt;
&lt;p&gt;&lt;img alt="Image 11" class="img-responsive" src="/images/kaos-01/11.jpg"&gt;&lt;/p&gt;
&lt;p&gt;Interessante notare come Peruzzi, citando i personaggi che i giocatori potrebbero interpretare, stila un programma dei temi coperti dalle prossime uscite di KAOS stesso: Call of Cthulhu, Star Wars, il GdR supereroistico e Conan saranno i protagonisti dei numeri 2, 5, 6 e 8. L'articolo sul gioco continua presentando D&amp;amp;D nella già citata versione BECMI e le avventure disponibili al tempo (i moduli delle serie B, X, C e O). Viene citato il supplemento &lt;em&gt;ATL1 Il Granducato di Karameikos&lt;/em&gt;.&lt;/p&gt;
&lt;p&gt;Il dossier prosegue con un articolo di Roberto Di Meglio sulla storia del gioco di ruolo, ripercorrendo i primi passi Arneson e Gygax che portano da Chainmail ai manuali della prima versione dei D&amp;amp;D propriamente detto e concludendo con la creazione di Advanced Dungeons &amp;amp; Dragons e la D&amp;amp;D Cyclopedia, annunciata per novembre 1991 e di cui l'Editrice Giochi avrebbe dovuto pubblicare una traduzione italiana nel 1992 (mai uscita).&lt;/p&gt;
&lt;p&gt;Il terzo articolo del dossier è sempre di Roberto Di Meglio e presenta la IV edizione di D&amp;amp;D, la famosa scatola nera che&lt;/p&gt;
&lt;blockquote&gt;
&lt;p&gt;sembra più quella di un gioco da tavolo (tipo Heroquest o Space Crusade della Games Workshop/Milton Bradley) che quella di un GdR: una grande scatola ben illustrata, una mappa di un sotterraneo in carta-plastica, un discreto numero di personaggi in cartoncino.&lt;/p&gt;
&lt;/blockquote&gt;
&lt;p&gt;La nuova scatola viene presentata nel dettaglio e Di Meglio discute ampiamente della modalità di presentazione di D&amp;amp;D. Termina dicendo&lt;/p&gt;
&lt;blockquote&gt;
&lt;p&gt;Con la IV edizione il modo di avvicinarsi a D&amp;amp;D potrebbe cambiare radicalmente, almeno nelle speranze della TSR. Solo il tempo potrà dire se questo tentativo è riuscito.&lt;/p&gt;
&lt;/blockquote&gt;
&lt;p&gt;Spendiamo un momento di silenzio per la defunta TSR. Considerando che la quinta edizione, per sfruttare l'effetto Stranger Things, viene presentata anche in una scatola rossa del tutto simile alla scatola base della terza edizione direi che 30 anni dopo, no, il modo di presentare il D&amp;amp;D non è poi cambiato molto.&lt;/p&gt;
&lt;p&gt;Il quarto articolo, a firma di Marcello Missiroli, presenta l'Advanced Dungeons &amp;amp; Dragons, al tempo disponibile solo in inglese. La RIPA tradurrà il Manuale del Giocatore solo nel 1994, tanto che Missiroli conclude dicendo che "per ora di tradurre AD&amp;amp;D non se ne parla".&lt;/p&gt;
&lt;p&gt;&lt;img alt="Image 17" class="img-responsive" src="/images/kaos-01/17.jpg"&gt;&lt;/p&gt;
&lt;p&gt;Roberto Di Meglio prosegue il dossier con un articolo sui mondi di D&amp;amp;D e AD&amp;amp;D, parlando succintamente delle varie ambientazioni da Greyhawk ai Forgotten Realms, passando per Dragonlance, Ravenloft e Spelljammer. Marcello Missiroli prosegue poi con un articolo intitolato &lt;em&gt;Le regole di Murphy&lt;/em&gt; che scava nelle "situazioni ilari, irrealistiche e bizzarre che si possono verificare quando [le regole] non sono applicate &lt;em&gt;cum grano salis&lt;/em&gt;".&lt;/p&gt;
&lt;blockquote&gt;
&lt;p&gt;Un personaggio può, purché gli resti almeno un punto ferita, agire in modo perfettamente funzionale, nonostante che in questa situazione possa ucciderlo anche il morso di uno scoiattolo.&lt;/p&gt;
&lt;/blockquote&gt;
&lt;p&gt;Ah, il D&amp;amp;D. Unico.&lt;/p&gt;
&lt;p&gt;L'enorme dossier contiene poi un articolo di Peruzzi sui librogame di AD&amp;amp;D della E-Elle, uno di Salvatore Pierucci sui libri ambientati negli universi di Dragonlance e dei Forgotten Realms, uno di Missiroli sui fumetti editi dalla DC Comics ("quella di Superman, per intenderci") e infine uno di Mauro Cheli sulle trasposizioni videoludiche di AD&amp;amp;D.&lt;/p&gt;
&lt;h2&gt;Avventura - Segreti di Nottingham&lt;/h2&gt;
&lt;p&gt;Questo numero contiene un'avventura di 9 pagine creata da Marcello Missiroli. L'avventura, ambientata nell'Inghilterra del periodo di Robin Hood, è scritta per D&amp;amp;D/AD&amp;amp;D/GiRSA e coinvolge 4-8 personaggi di livello 5-8.&lt;/p&gt;
&lt;p&gt;&lt;img alt="Image 29" class="img-responsive" src="/images/kaos-01/29.jpg"&gt;&lt;/p&gt;
&lt;h2&gt;Game - Torna a casa Zombi!&lt;/h2&gt;
&lt;p&gt;Roberto Di Meglio e Simone Peruzzi ci presentano un breve libro-game che ha per protagonista uno zombi. Il gioco si basa sulle regole di D&amp;amp;D, anche se prevede una modalità "supponi di vincere tutti i combattimenti" per chi non le possedesse.&lt;/p&gt;
&lt;p&gt;&lt;img alt="Image 39" class="img-responsive" src="/images/kaos-01/39.jpg"&gt;&lt;/p&gt;
&lt;h2&gt;Fumetto - Leggende delle contrade dimenticate&lt;/h2&gt;
&lt;p&gt;Il fumetto di questo numero è &lt;em&gt;Leggende delle contrade dimenticate 1: La stagione delle ceneri&lt;/em&gt; di Chevalier e Ségur, tradotto da Luigi Bernardi.&lt;/p&gt;
&lt;blockquote&gt;
&lt;p&gt;Tre nani in missione segretissima, lontani dalle loro terre, in &lt;em&gt;contrade dimenticate&lt;/em&gt;, alle prese con fauna e flora ostile. Questo potrebbe essere il riassunto essenziale della prima parte de &lt;em&gt;Leggende delle contrade dimenticate&lt;/em&gt;, una delle più interessanti saghe fantasy a fumetti prodotte negli ultimi anni.&lt;/p&gt;
&lt;/blockquote&gt;
&lt;p&gt;&lt;img alt="Image 46" class="img-responsive" src="/images/kaos-01/46.jpg"&gt;&lt;/p&gt;
&lt;h2&gt;Rubriche&lt;/h2&gt;
&lt;p&gt;Tra le rubriche di questo numero troviamo un &lt;em&gt;Dietro le quinte di Dylan Dog&lt;/em&gt; di Alessandro Ivanoff che descrive le difficoltà incontrate nella progettazione e realizzazione del GdR dell'indagatore dell'incubo. I &lt;em&gt;Racconti di taverna&lt;/em&gt; danno dei consigli ai giocatori di ruolo sotto forma di storie raccontate davanti ad una birra, mentre &lt;em&gt;Galateo di roleplaying modero per signorine&lt;/em&gt; di Gianna Masetti introduce le donzelle digiune di armi a giochi come Twilight 2000 e simili. Termina il numero un articolo di Walter Moore dal titolo &lt;em&gt;No war will ever be a game&lt;/em&gt; (tradotto da Roberto Di Meglio), che vuole sensibilizzare al fatto che la guerra non è la soluzione normale ai problemi. Nell'estate 1991 la guerra in Iraq era appena terminata e si sentiva giustamente la necessità di parlarne su una rivista dove "c'è molta violenza simulata".&lt;/p&gt;
&lt;p&gt;&lt;img alt="Image 59" class="img-responsive" src="/images/kaos-01/59.jpg"&gt;&lt;/p&gt;
&lt;h2&gt;Conclusione&lt;/h2&gt;
&lt;p&gt;68 pagine al fulmicotone! Benzina pura per me che, al tempo quattordicenne, non vedevo l'ora di leggere notizie riguardanti questo mondo vastissimo del gioco di ruolo. Nel 1991 Internet era ancora ben lontana dall'essere una realtà effettiva e soprattutto dal plasmare la vita quotidiana come fa attualmente, e potrei dire, parafrasando Roger Taylor, che "tutto ciò che dovevo sapere lo leggevo sulla mia rivista".&lt;/p&gt;
&lt;p&gt;KAOS numero 1, digitalizzato e restaurato, è disponibile &lt;a href="https://mega.nz/file/KdFDRAwb#WhMKExqArMS03h7h58btvY-u7LudImpmxlmPyclcMvs"&gt;qui&lt;/a&gt;&lt;/p&gt;</content><category term="Riviste"></category><category term="gdr"></category><category term="libri"></category><category term="fumetti"></category></entry></feed>