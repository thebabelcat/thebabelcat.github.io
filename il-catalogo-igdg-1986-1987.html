<!DOCTYPE html>
<html lang="it">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <!-- The above 3 meta tags *must* come first in the head; any other head content must come *after* these tags -->

    <title>I Giochi dei Grandi 1986-1987 Catalogo wargames - The Babel Cat</title>

    <!-- Google font -->
    <link href="https://fonts.googleapis.com/css?family=Nunito+Sans:700%7CNunito:300,600" rel="stylesheet"> 

    <!-- Bootstrap -->
    <link type="text/css" rel="stylesheet" href="/theme/css/bootstrap.min.css"/>

    <!-- Font Awesome Icon -->
    <link rel="stylesheet" href="/theme/css/font-awesome.min.css">

    <!-- Custom stlylesheet -->
    <link type="text/css" rel="stylesheet" href="/theme/css/style.css"/>

    <!-- HTML5 shim and Respond.js for IE8 support of HTML5 elements and media queries -->
    <!-- WARNING: Respond.js doesn't work if you view the page via file:// -->
    <!--[if lt IE 9]>
        <script src="https://oss.maxcdn.com/html5shiv/3.7.3/html5shiv.min.js"></script>
        <script src="https://oss.maxcdn.com/respond/1.4.2/respond.min.js"></script>
        <![endif]-->

         <!-- Google Analytics Universal -->
         <script type="text/javascript">
           (function(i,s,o,g,r,a,m){i['GoogleAnalyticsObject']=r;i[r]=i[r]||function(){
             (i[r].q=i[r].q||[]).push(arguments)},i[r].l=1*new Date();a=s.createElement(o),
				    m=s.getElementsByTagName(o)[0];a.async=1;a.src=g;m.parentNode.insertBefore(a,m)
				   })(window,document,'script','//www.google-analytics.com/analytics.js','ga');
           ga('create', 'UA-154867371-1', 'auto');
           ga('send', 'pageview');
         </script>
         <!-- End Google Analytics Universal Code -->

  </head>
  <body>

    <!-- Header -->
    <header id="header">
      <!-- Nav -->
      <div id="nav">
        <!-- Main Nav -->
        <div id="nav-fixed">
          <div class="container">
            <!-- logo -->
            <div class="nav-logo">
              <a href="/index.html" class="logo"><img src="/theme/img/logo.png" alt=""></a>
            </div>
            <!-- /logo -->

            <!-- nav -->
            <ul class="nav-menu nav navbar-nav">
              <li class="cat-1"><a href="/category/cataloghi.html">Cataloghi</a></li>
              <li class="cat-2"><a href="/category/riviste.html">Riviste</a></li>
              <li class="cat-3"><a href="/category/traduzioni.html">Traduzioni</a></li>
            </ul>
            <!-- /nav -->
          </div>
        </div>
        <!-- /Main Nav -->
      </div>
      <!-- /Nav -->

<!-- Page Header -->
<div id="post-header" class="page-header">
    <div class="background-img" style="background-image: url('/images/il-catalogo-igdg-1986-1987/banner.jpg');"></div>
</div>
<!-- /Page Header -->

    </header>
    <!-- /Header -->

<!-- section -->
<div class="section">
    <!-- container -->
    <div class="container">
        <!-- row -->
        <div class="row">

            <!-- Post content -->
            <div class="col-md-8">
                <div class="main-post">
                    <div class="post-meta">
                        <a class="post-category cat-1" href="/category/cataloghi.html">Cataloghi</a>
                        <span class="post-date"><time datetime="2023-12-03T09:00:00+01:00">Sun 03 December 2023</time></span>
                    </div>
                    <h1>I Giochi dei Grandi 1986-1987 Catalogo wargames</h1>
                    
                    <div class="tags-widget">
                        <ul>
                            <li><a href="/tag/gdr.html">gdr</a></li>
                            <li><a href="/tag/boardgames.html">boardgames</a></li>
                        </ul>
                    </div>

                    <figure><img  src="images/il-catalogo-igdg-1986-1987/Catalogo_1986_1987_01.jpg"><figcaption></figcaption></figure><ul><li>Pagine: 99</li><li>Aziende: 133</li><li>Prezzo: L.5000</li></ul><figure><img  src="images/il-catalogo-igdg-1986-1987/Catalogo_1986_1987_05.jpg"><figcaption></figcaption></figure><blockquote><h2 id="prefazione-4a4e">PREFAZIONE</h2>
<p>Sono trascorsi 2 anni da quando distribuimmo la precedente edizione del nostro catalogo. Questo lasso di tempo è diventato praticamente costante e possiamo ora definitivamente impegnarci a mantenere invariata, anche in futuro, questa periodicità. Due anni sono indubbiamente tanti e, considerata l’instabilità che caratterizza la produzione di molte case americane, in un periodo così lungo possono avvenire molte cose. Ecco allora che il catalogo, pur rimanendo una valida fonte di riferimento, diventa in certi casi poco affidabile, nel senso che molti giochi escono di produzione, i prezzi cambiano, ecc. D&#x27;altra parte un catalogo annuale non sarebbe realizzabile, a causa dei costi troppo elevati. Oltretutto, considerando che i nostri aggiornamenti semestrali e il nostro bollettino BLITZKRIEG vi tengono costantemente aggiornati sulle novità, la necessità del catalogo annuale è molto meno avvertita.</p>
<p>Come avrete subito notato, ci sono stati dei cambiamenti nell’impostazione generale del catalogo. Innanzitutto abbiamo dovuto modificare il formato. Questo perché il più elevato numero di pagine avrebbe reso poco affidabile la rilegatura con il punto metallico. Ci sembra che il risultato sia ugualmente soddisfacente. L&#x27;uso del computer, che per la prima volta abbiamo utilizzato per la realizzazione del catalogo, ci ha consentito di suddividere in modo più organico i vari titoli, che ora vengono presentati sempre in ordine alfabetico e sulla base del loro «ramo» di appartenenza. Si veda, ad esempio, la suddivisione dei titoli Avalon Hill. La cosa forse più importante (e che ha richiesto più lavoro!!!) consiste nel riepilogo generale di tutti i titoli, suddivisi per periodo storico, che troverete nelle ultime pagine. Il catalogo assume ora più che mai il carattere di una vera e propria «guida» da consultare. Speriamo di aver compiuto un altro passo in avanti, anche se siamo consci del fatto che si può fare molto meglio. In particolare abbiamo dovuto mantenere entro certi limiti le descrizioni dei vari giochi, dando più spazio a quelli che ci sembrano maggiormente meritevoli di citazione. In certi casi, non essendo onniscienti, abbiamo dovuto limitarci a descrizioni brevi e, forse, approssimative. Ci scusiamo per le eventuali sviste in cui siamo incorsi, sapendo di poter contare sulla vostra comprensione (la sola stesura del testo ha richiesto circa 6 mesi di lavoro!).</p>
<p>Un altro cambiamento radicale riguarda il sistema di distribuzione del catalogo. Il nostro indirizzario ha superato da tempo le 2500 unità. Fino ad ora avevamo inviato il catalogo gratuitamente a tutti. Ora non possiamo più farci carico di regalarlo a coloro che non ci hanno mai dato segni di vita. Ecco allora che il catalogo viene inviato GRATUITAMENTE soltanto a coloro che risultano nostri clienti e a coloro che ci hanno regolarmente inviato le cartoline-questionario contenute nelle ultime due edizioni. Come vedete manteniamo il nostro impegno e ci sembra che il fatto di ricevere questo opuscolo in cambio di un questionario compilato (molti ricevono da anni il catalogo pur senza essere mai stati nostri clienti) sia degno di lode. Se qualche vostro amico intende ricevere questo catalogo esistono due possibilità: 1) inviare L. 5.000 in francobolli o tramite vaglia; 2) effettuare un ordine superiore alle 20.000 lire (in questo caso il catalogo viene inviato gratuitamente). Dicevamo prima che in 2 anni possono cambiare molte cose. Ciò che ha subito più modifiche è senz&#x27;altro la quotazione del dollaro, che ci ha costretti a cambiare continuamente i nostri prezzi. Molti di voi hanno apprezzato la rapidità con cui abbiamo provveduto a ribassare i prezzi (fatto insolito in Italia!) non appena il dollaro dava segni di cedimento. Speriamo di poterci presto ripetere e di poter praticare prezzi sempre più convenienti.</p>
<p>Ci sono stati due raduni nazionali, VER-CON 84 e MOD-CON 85, che hanno dimostrato la serietà e l&#x27;evoluzione del nostro ambiente. Anche all’estero si comincia a parlare di noi. Ritengo che in Europa i giocatori italiani siano sicuramente al primo posto (escludendo gli inglesi, avvantaggiati dalla lingua e da una tradizione ludica indubbiamente più radicata). Questo catalogo sarà distribuito in anteprima a VER-CON 86, la seconda convention che ci facciamo carico di organizzare. Siamo certi che servirà a saldare ulteriormente i rapporti che ci legano al mondo dei giocatori, per i quali riteniamo di essere diventati un punto di riferimento affidabile e costante. Molti negozi hanno ultimamente trascurato il settore wargames, ritenendo che si fosse giunti ad una fase di stasi di mercato. Noi abbiamo continuato a credere in questo hobby e i risultati ci hanno confermato che siamo nel giusto. Non c’è crisi di mercato: in realtà i giocatori si orientano più volentieri sui pochi centri realmente specializzati e riforniti.</p>
<p>In conclusione è opportuno un breve bilancio di ciò che abbiamo ottenuto in questi 2 anni: 1) abbiamo pubblicato questo catalogo (e già dovrebbe bastare!); 2) abbiamo distribuito migliaia di aggiornamenti 3) abbiamo organizzato 2 conventions; 4) abbiamo continuato la pubblicazione del nostro bollettino BLITZKRIEG, che ha oltre 150 abbonati; 5) abbiamo aumentato nettamente le scorte di magazzino per offrirvi un maggiore assortimento; 6) abbiamo spedito pacchi con giochi e riviste a oltre 700 clienti. Con questo non chiediamo i vostri applausi, ma vogliamo solamente cercare di convincere coloro che sono poco propensi ad acquistare per corrispondenza. Questo sistema di vendita, se amministrato con serietà e professionalità, può dare ottimi risultati. Ci sono ovviamente alcuni limiti (primo fra tutti il fatto di comprare spesso a «scatola chiusa»), ma i vantaggi sono molti (soprattutto se sfruttate le nostre campagne periodiche di sconti).</p>
<p>Il prossimo appuntamento, almeno a livello di catalogo, è quindi tra due anni. Ma coloro che invieranno la cartolina riceveranno periodicamente i nostri aggiornamenti, che li terranno costantemente informati sulle novità di mercato e consentiranno di usufruire di notevoli agevolazioni negli acquisti.</p>
<p>Ci auguriamo che questa nostra nuova fatica sia da voi apprezzata e ci consenta di mantenere la posizione di prestigio che in tanti anni di lavoro abbiamo conquistato.</p>
<p>Nando Ferrari</p></blockquote><p>Con questo catalogo l&#x27;avventura della &quot;I Giochi dei Grandi&quot; entra nel vivo e matura ulteriormente. La clientela è chiaramente aumentata, e si delineano svariati impegni &quot;di contorno&quot; come il bollettino Blitzkrieg (già pubblicato dal 1984), gli aggiornamenti e le conventions. La tecnologia comincia a venire in aiuto e il catalogo si dota di un indice di tutti i giochi in ordine alfabetico, che già dal catalogo successivo diventerà un vero e proprio indice generale con un riassunto delle caratteristiche principali di ogni gioco.</p><p>Il numero di pagine di questo catalogo si riduce lievemente (da 120 a 99), ma questo è probabilmente dovuto al cambio di formato. Il numero di aziende infatti aumenta da 117 a 133.</p><hr><figure><img  src="images/il-catalogo-igdg-1986-1987/Catalogo_1986_1987_13.jpg"><figcaption></figcaption></figure><blockquote><h2 id="cos-un-role-playing-bcbb">COS'È UN ROLE-PLAYING?</h2>
<p>Il dilagare dei role-playing (d’ora in poi RP) negli USA comincia a far sentire i suoi effetti sul mercato europeo. Migliaia di giocatori si stanno avvicinando a questi giochi affascinanti, che affollano sempre di più i cataloghi delle ditte specializzate (anche il nostro, come noterete, si è riempito di centinaia di articoli nuovi!). Molti sono incuriositi e ci pongono spesso la fatidica domanda: «ma insomma, cosa sono in pratica i RP?». La risposta, così sui due piedi, non è facile. Sono giochi di fantasia e ci vuole un po’ di immaginazione anche per capire di cosa si tratta. Vediamo quindi di dare alcune brevi indicazioni.</p>
<p>I RP vi consentono di trasformarvi in un personaggio e di vivere varie avventure ambientate in ogni epoca. Così, ad esempio, se partecipate ad un RP fantasy potrete trasformarvi in un mago o un nano, un guerriero o un elfo e avventurarvi nei meandri di un castello, o in grotte piene di mostri e pericoli. In un RP di fantascienza diventerete un tecnico, o il guidatore di un astronave a contatto con costruzioni di nuove astronavi ed esplorazioni di mondi alieni. In un RP di spionaggio sarete una spia alle prese con organizzazioni clandestine e mille altre insidie. Come vedete non c’è limite e la quantità dei titoli disponibili rende addirittura ardua la scelta.</p>
<p>Come funziona un RP? Un giocatore funge da master, ovvero da arbitro. A lui spetta l&#x27;onere (ma anche il divertimento!) di studiare le regole e di far giocare gli altri. Il grosso vantaggio dei RP è costituito dal fatto che per partecipare non è necessario studiare nulla! Sarà il master a dare una brevissima spiegazione ai giocatori sull’avventura che si apprestano ad affrontare, li «armerà» di fogli e matita (e possibilmente di miniature) ed inizierà a farli giocare. Questa possibilità di facile coinvolgimento, anche di persone che non si sono mai sognate di giocare a «quella roba li», ha determinato il grande successo di cui i RP godono.</p>
<p>Per giocare è necessario possedere la scatola-base del gioco che vi interessa. Questa normalmente comprende tutte le regole e un&#x27;avventura introduttiva. Con le regole il master viene messo in grado di creare nuove avventure basandosi sulla sua fantasia. In ogni caso per ogni RP che si rispetti esiste del materiale aggiuntivo e cioè nuove avventure (che evitano al master di dover inventare tutto da solo e gli consentono di acquisire esperienza) e supplementi di regole, che ampliano le possibilità di gioco. Per alcuni RP, come D&amp;D, Middle Earth o Traveller, la quantità del materiale fornito dalle case produttrici è enorme. Esistono poi innumerevoli accessori per RP, che possono essere utilizzati universalmente.</p>
<p>I giocatori che partecipano alle varie avventure e riescono a sopravvivere acquisiscono «punti di esperienza», che consentono al loro personaggio di rafforzarsi continuamente. Il RP è un tipo di gioco continuo, in cui non si combatte gli uni contro gli altri, ma si cerca in gruppo di superare le difficoltà rappresentate dai mostri o altre insidie che il master avrà creato per far divertire gli altri (e sé stesso!!). Dopo le prime partite si avvertirà la necessità di giocare con le miniature, per dare più colore e più realismo alle proprie avventure. Non si scoraggino coloro che non conoscono nessun modellista in grado di dipingere le splendide miniature in piombo che molte case producono: esistono anche soluzioni più semplici ed economiche, come i «Cardboard Heroes» in cartoncino della Jackson.</p>
<p>I RP hanno un grande futuro anche in Italia, nonostante le difficoltà legate alla lingua (solo D&amp;D è tradotto in italiano) e alla difficile distribuzione. Chi è titubante circa il divertimento offerto da questi giochi si lasci coinvolgere alla prima occasione: non se ne pentirà!</p></blockquote><p>Appare in questo catalogo per la prima volta il classico paragrafo di introduzione ai giochi di ruolo che troveremo in ogni edizione d&#x27;ora in poi. Sicuramente in Europa e in Italia i giochi di ruolo sono arrivati con un certo ritardo rispetto agli Stati Uniti, che presentano un mercato particolare in quanto si tratta di una nazione che conta metà della popolazione europea con una lingua unica, il che rende estremamente semplice la distribuzione di un prodotto. Ricordiamoci sempre che, anche nel 2023, un prodotto in inglese raggiunge circa 1 miliardo e 300 milioni di persone, di cui 350 milioni lo parlano come prima lingua. Il numero di madrelingua italiani è circa 60 milioni (5 volte di meno), e in generale in Europa non si va oltre 80 milioni per una singola lingua (Germania), senza contare la Russia che è un&#x27;entità strana che &quot;sfonda&quot; in Asia.</p><p>Nell&#x27;ottobre 1986, anno di pubblicazione di questo catalogo, Gary Gygax aveva lasciato la TSR, e gli anni precedenti erano stati un continuo incremento della popolarità dei giochi di ruolo. Sarà il 1993, con l&#x27;avvento di <em>Magic: The Gathering</em>, che ne fermerà la corsa, almeno temporaneamente. In Italia avevamo avuto già <em>I Signori del Caos</em> (1983) e <em>Kata Kumbas</em> (1984) ma sarà con la decisione dell&#x27;Editrice Giochi di tradurre <em>Dungeons &amp; Dragons</em> (1985) che si apriranno i giochi in modo più consistente: nel 1991 l&#x27;edizione italiana del D&amp;D aveva venduto circa 70.000 copie!</p><hr><blockquote><h2 id="come-consultare-il-catalogo-0577">COME CONSULTARE IL CATALOGO</h2>
<p>Il catalogo è diviso fondamentalmente in 5 parti. La prima è quella che avete appena letto. La seconda è riservata alle miniature e a tutto il materiale che si riferisce in modo specifico al wargame tridimensionale. Attenzione, quindi: a differenza dei precedenti cataloghi, i vari manuali di regole per battaglie tridimensionali sono raggruppati in questa sezione. La terza parte è riservata ai giochi per computer. La quarta, la più lunga, è riservata a giochi, riviste, accessori e altri articoli vari. Tutti i giochi e le riviste elencati nel precedente catalogo che non appaiano anche in questa edizione sono fuori produzione e quindi non più reperibili.</p>
<p>La quinta parte, infine, è costituita, per la prima volta, da un utilissimo sommario di tutti i giochi compresi nel presente catalogo, elencati in ordine alfabetico e suddivisi per periodi storici. Questo vi consentirà di trovare più rapidamente la pagina contenente la descrizione e il prezzo del gioco che vi interessa. Per motivi di spazio non abbiamo inserito i titoli delle varie avventure e supplementi per RP, poiché è sufficiente fare riferimento al titolo del gioco-base per rintracciare la pagina relativa. Nel caso di avventure prodotte da altre ditte viene invece indicata la pagina i cui potrete rintracciarle.</p></blockquote><p>Nonostante il cambio di formato l&#x27;impostazione generale del catalogo non cambia, a parte l&#x27;aggiunta dell&#x27;indice generale. La sezione riservata ai giochi per computer sparirà con il catalogo 1989-90 o 1991-92 (non sono certo in quanto non sono in possesso del primo di questi due), sostituita dalla sezione &quot;Accessori&quot;. Sarà con il catalogo 1999-2000 che le sezioni spariranno completamente per essere sostituite da un semplice elenco alfabetico di tutte le aziende.</p><hr><figure><img  src="images/il-catalogo-igdg-1986-1987/Catalogo_1986_1987_14.jpg"><figcaption></figcaption></figure><blockquote><h2 id="miniature-61c3">MINIATURE</h2>
<p>Il successo di cui stanno godendo i RP ha consentito una maggiore diffusione delle miniature in piombo. Molti sanno che per rendere migliore l’«impatto visivo» di un’avventura, non c&#x27;è nulla di meglio che rappresentare i vari personaggi (giocatori e mostri) con le appropriate miniature, opportunamente colorate. Una cosa è dire ai giocatori «sulla vostra destra appare un drago blu, cercate di immaginarlo», un’altra cosa è estrarre dalla «magica» scatola delle miniature (che ogni buon master dovrebbe avere) un magnifico esemplare di drago colorato. Se iniziate ad accostarvi ai RP, quindi, vi consigliamo di leggere attentamente questa sezione dedicata alle miniature e di richiederci i cataloghi che maggiormente vi interessano. Vi ricordiamo che, nel caso vi servissero esclusivamente pochi cataloghi, vi conviene inviarci direttamente l&#x27;importo richiesto in francobolli. In questo modo risparmierete le spese postali (L. 5.000).</p>
<p>Oltre alle miniature di tipo fantasy, esistono i tradizionali soldatini di tutte le epoche, che vi consentono di simulare piccole o grandi battaglie in tridimensionale. Per i piccoli scontri possono essere più indicate le miniature da 25 mm., che hanno un maggiore livello di dettaglio (anche se costano ovviamente un po&#x27; di più). Per le battaglie più grandi sono senz&#x27;altro meglio le miniature da 15 mm.</p>
<p>Per quanto riguarda i costi vale il discorso fatto nel paragrafo «prezzi». Tutto dipende dal cambio del dollaro. I cataloghi che possiamo inviarvi hanno i prezzi espressi in dollari. Per sapere qual è il «cambio» da calcolare è sufficiente telefonarci. Poiché i nostri cataloghi comprendono migliaia di miniature, non possiamo tenere una simile quantità di materiale in magazzino. Noi abbiamo un discreto assortimento di miniature fantasy adatte per i RP, che potrete scegliere venendo nel nostro negozio. Se vi interessano altre miniature, o articoli specifici, vi conviene fare due cose: 1) richiederci i cataloghi che vi interessano; 2) effettuare un ordine telefonico dettandoci i codici delle miniature richieste. In questo modo potremo procurarvi ciò che desiderate, in tempi generalmente brevi.</p>
<p>Abbiamo incluso in questa sezione non solo gli elenchi dei cataloghi disponibili, ma anche tutti i manuali utili per il gioco tridimensionale.</p></blockquote><p>Nel 1986 la gran parte delle miniature era ancora prodotte in metallo, e sarà proprio in questi anni che inizieranno degli esperimenti delle case maggiori (come la Games Workshop). Negli anni 90 l&#x27;uso del piombo verrà messo fuori legge, e la quasi totalità della produzione di miniature nel nostro hobby si sposterà alla plastica o alla resina.</p><hr><figure><img  src="images/il-catalogo-igdg-1986-1987/Catalogo_1986_1987_21.jpg"><figcaption></figcaption></figure><blockquote><h2 id="giochi-per-computer-473a">GIOCHI PER COMPUTER</h2>
<p>Il livello di dettaglio raggiunto dai giochi di simulazione per computer è diventato veramente considerevole. Si tratta di un mercato in movimento e lo dimostra il fatto che molti giochi prodotti negli ultimi anni sono usciti di produzione (sono già considerati «troppo vecchi»). Per questo motivo la sezione che dedichiamo ai giochi per computer è forse la meno affidabile, nel senso che molti titoli potrebbero non esistere più tra qualche mese. I nostri aggiornamenti vi informeranno puntualmente su tutte le novità di mercato.</p>
<p>I giochi per computer vi consentono di giocare con un avversario (in questo caso il computer funge da arbitro), oppure contro il computer stesso. Si tratta di un’ottima soluzione per chi non trova avversari con cui misurarsi, o per chi non ha la possibilità di occupare per settimane tavoli e scrivanie, riempendoli di mappe e pedine.</p>
<p>La SSI, che è la più grande casa produttrice americana in questo settore, ha creato dei grattacapi agli utenti del Commodore 64. Numerosi dischetti provenienti dagli USA facevano registrare problemi di caricamento. Dopo alcuni mesi di caos si è capito qual’era la fonte di tanti guai. I drive americani hanno un voltaggio diverso da quelli in vendita in Europa; di conseguenza, poiché in fase di programmazione non si era tenuto conto di questo fatto, i dischetti prodotti negli USA risultavano spesso non compatibili con i nostri drive. Questa è stata la spiegazione ufficiale fornita dalla SSI. In ogni caso gli ultimi programmi funzionano perfettamente e pare quindi che ogni problema sia stato risolto. Cogliamo l&#x27;occasione per farvi presente che, al fine di evitare spiacevoli sorprese, i dischetti per Commodore vengono da noi provati prima dell’invio. Naturalmente rispondiamo di qualsiasi difetto dei prodotti da noi venduti, per cui siamo pronti a sostituire, previa restituzione dell’originale, ogni dischetto che dovesse presentare dei problemi.</p>
<p>Tutti i programmi per computer sono procurabili a richiesta. Disponiamo di un buon assortimento di dischetti per Commodore 64 a prezzi speciali, con sconti fino al 50%. Telefonateci per informazioni.</p>
<p>Tutti i programmi sono disponibili solo su disco. Le sigle tra parentesi indicano i computer per i quali è disponibile il programma e vanno così interpretate:</p></blockquote><p>Come già detto, nel giro di un paio di anni la ditta di Nando Ferrari smetterà di occuparsi di giochi per computer. Penso che questa sia stata una scelta corretta, considerando che l&#x27;interesse della ditta è rivolto principalmente alle simulazioni di guerra. Nel 2023 sappiamo che ci sarà anche un costante incremento dei giochi di ruolo, ma il mercato dei videogiochi diventerà ben presto sufficientemente diverso da quello dei giochi in scatola da richiedere una struttura commerciale differente.</p><hr><figure><img  src="images/il-catalogo-igdg-1986-1987/Catalogo_1986_1987_38.jpg"><figcaption></figcaption></figure><blockquote><h2 id="el-el-dc29">EL (EL)</h2>
<p>NOTA: questa casa editrice italiana ha ottenuto un grande successo con i «libro-game» della serie Lupo Solitario. Di cosa si tratta? Sono dei veri e propri RP in formato ridotto, da giocare in solitario. Avete un personaggio, una storia nella quale egli è il protagonista e dovrà operare delle scelte. Il racconto è sviluppato a paragrafi e si snoda sulla base delle vostre scelte e dei combattimenti che mano a mano sostenete. Se il vostro personaggio ci lascia le penne prima della fine niente paura: potrete sempre ricominciare da capo provando altre alternative! L&#x27;idea non è nuova, infatti la TSR produce da anni libretti di questo genere, che purtroppo sono in inglese e pertanto in Italia non possono ottenere una larga diffusione. Queste avventure sono distensive, divertenti e molto economiche: vi consigliamo di provarne una, anche se non siete proprio dei patiti di fantasy (c’è sempre tempo per diventarlo!). Vi informiamo che il primo volume della serie è in fase di ristampa.</p></blockquote><p>Il primo librogame della EL fu <em>I Signori delle Tenebre</em> (<em>Flight from the Dark</em>) di Joe Dever, primo libro della ormai mitica serie di Lupo Solitario, con cui molti, moltissimi, sono entrati in contatto con il fantasy e con un regolamento ispirato al gioco di ruolo. Il libro era stato pubblicato solo un anno prima in Inghilterra e la EL dimostrò qui un fiuto non da poco. Segnalo in particolare la decisione per me azzeccatissima di pubblicare tutti librogame con lo stesso formato e stile. Tuttora i volumi di qualsiasi serie della EL sono riconoscibili a 100 metri di distanza!</p><hr><figure><img  src="images/il-catalogo-igdg-1986-1987/Catalogo_1986_1987_60.jpg"><figcaption></figcaption></figure><blockquote><h2 id="simulations-publications-inc.-spi-5b14">SIMULATIONS PUBLICATIONS INC. (SPI)</h2>
<p>NOTA: tutti ormai sapranno che la SPI è stata per lungo tempo la indiscussa casa-leader nel settore wargames. La quantità di giochi prodotti (oltre 200!) costituisce un limite che resterà a lungo insuperato. Purtroppo il fallimento, avvenuto alcuni anni fa, ha provocato un notevole scossone nel mercato. Moltissimi giochi, che per anni erano stati dei best-sellers, sono diventati introvabili. I titoli originali sono totalmente scomparsi dal mercato USA. A noi restano solo pochissime scatole, che spesso con fatica siamo riusciti a procurarci e ad accantonare in magazzino. Fortunatamente la TSR ha provveduto ad alcune salutari ristampe (in alcuni casi splendidamente rivedute) e alla pubblicazione di giochi nuovi molto interessanti. Alcuni di questi, tuttavia, sono già fuori produzione (FP) e saranno disponibili ancora per poco.</p></blockquote><p>Ho parlato diffusamente della SPI nei post precedenti, e qui assistiamo alle fasi finali di quel terremoto che fu la chiusura della ditta di Jim Dunnigan, l&#x27;acquisizione da parte della TSR, e la rinascita della fenice Victory Games. Purtroppo sappiamo che la Victory avrà vita breve, arrivando al capolinea nel 1989, quattro anni dopo questo catalogo. La TSR, invece, rimarrà salda ancora per dieci anni, prima di cedere le chiavi del regno alla Wizards of the Coast.</p><hr><figure><img  src="images/il-catalogo-igdg-1986-1987/Catalogo_1986_1987_68.jpg"><figcaption></figcaption></figure><blockquote><h2 id="tsr-tsr-fa57">TSR (TSR)</h2>
<p>NOTA: tutti conoscerete, almeno per fama, il noto Dungeons &amp; Dragons, ovvero il RP più venduto nel mondo (quasi 2 milioni di copie!). Questo gioco sta conoscendo un discreto successo anche in Italia, soprattutto da quando l’Editrice Giochi ha iniziato a distribuire la versione in italiano del set basico e di 3 avventure. Anche se questo successo è stato grande nel nostro settore, ovvero quello dei giocatori abituali, non si può purtroppo parlare del «fenomeno di massa» che i più ottimisti prevedevano. Questo perché il nostro paese è forse ancora immaturo per questo tipo di gioco. D&#x27;altra parte, ve lo immaginate un comune cartolaio o giocattolaio che vende D &amp; D? Senza voler offendere queste due categorie, è indiscutibile il fatto che il gioco dovrebbe essere adeguatamente presentato e questo non può essere fatto da chi non conosce il prodotto che vende. Ciò può spiegare il motivo per il quale l’Editrice Giochi, secondo notizie che stanno prendendo corpo, non è intenzionata a distribuire la versione in italiano del D &amp; D Expert. Fortunatamente siamo riusciti a procurarci un’ottima traduzione che, a causa dell&#x27;elevato numero di pagine, ha un certo costo. Siamo certi, comunque, che questo farà piacere ai numerosi appassionati che non vogliono fermarsi alla versione basica del gioco.</p>
<p>A questo punto ci sembra opportuno dare alcuni chiarimenti su questo splendido e intramontabile gioco (vi consigliamo comunque di leggere il capitolo riservato ai RP nell’introduzione). II D &amp; D basico accompagna i personaggi dal primo al terzo livello. L’Expert aggiunge diverse regole, rendendo più particolareggiato il sistema, e accompagna i personaggi dal quarto al quindicesimo livello. Il Companion e il Master sviluppano ulteriormente il sistema e richiedono personaggi di livello superiore. L’Advanced Dungeons &amp; Dragons (AD &amp; D) è invece un altro sistema di gioco, più raffinato e complesso rispetto a quello del basico. Si compone di una serie di libri, di cui 3 sono indispensabili: la Dungeon Masters Guide, il Players Handbook e il Monster Manual. Altri libri completano la serie, arricchendo il gioco di ulteriori particolari. Vi informiamo che la TSR ha rinnovato il catalogo e pertanto numerose avventure non sono più in produzione. Per contro, come noterete, ci sono moltissime avventure nuove. In parte al titolo dell&#x27;avventura troverete, tra parentesi, il livello consigliato per i personaggi che intendono partecipare. La sigla NG indica il numero consigliato di giocatori, escluso il master. Naturalmente si tratta solo di un valore orientativo: potrete sempre giocare con un numero leggermente inferiore o superiore di giocatori.</p>
<p>SERIE D&amp;D BASICO:</p>
<p>D&amp;D Basico: finalmente disponibile in italiano! Si tratta di uno splendido RP fantasy, semplice ma infinitamente vario, che vi consentirà di divertirvi anche con persone che non abbiano mai provato questo genere di giochi. Questa scatola comprende il manuale per il master (con un’avventura introduttiva di gruppo), il manuale dei giocatori (con un&#x27;avventura introduttiva in solitario) e i dadi. Consigliatissimo L. 24.000</p></blockquote><p>Parlando di TSR, l&#x27;edizione <em>BECMI</em> di Dungeons &amp; Dragons era stata pubblicata nel 1983 e rimane ad oggi l&#x27;edizione più conosciuta tra i giocatori. La Editrice Giochi, fino a quel momento estranea ai wargame ed ai giochi di ruolo, produce una versione italiana con i fiocchi con una traduzione ad opera di Giovanni Ingellis, e, a differenza di quanto temuto da Nando Ferrari in questo catalogo, pubblicherà anche <em>Expert</em>, <em>Companion</em> e <em>Master</em>, fermandosi solo prima della <em>Immortal</em> e, ahimè, della <em>Rules Cyclopedia</em>. Scelte probabilmente comprensibili dal punto di vista commerciale, ma non posso che rammaricarmi di non aver visto la &quot;Rules&quot; nella nostra lingua.</p><p>L&#x27;avventura oltreoceano della casa di Lake Geneva stava proseguendo a gonfie vele, con un range di prodotti che andava, come sempre è stato per la TSR, dal magnifico al catastrofico. L&#x27;Advanced D&amp;D era in piena fioritura, ma in Italia lo vedremo tradotto solamente nel 1994 ad opera della Ripa. Fioriscono le ambientazioni, e tra il 1984 e il 1987 la TSR pubblicherà sia <em>Dragonlance</em> che i <em>Forgotten Realms</em>, i due poli più conosciuti e dettagliati del mondo AD&amp;D.</p><hr><figure><img  src="images/il-catalogo-igdg-1986-1987/Catalogo_1986_1987_73.jpg"><figcaption></figcaption></figure><blockquote><h2 id="victory-games-vic-407d">VICTORY GAMES (VIC)</h2>
<p>NOTA: dopo un esordio dirompente, la Victory Games è riuscita a mantenere altissimo il livello qualitativo dei giochi prodotti, incrementando le vendite e cogliendo dei successi che nessun’altra ditta americana ha fatto registrare nel settore dei giochi storici. Molti sanno che noi consideriamo la Victory la migliore tra le case americane. Ci sembra opportuno elencarne i punti forti, che ci consentono di esprimere questo giudizio: 1) ottima scelta degli argomenti storici trattati; 2) qualità grafica spettacolare, continuamente al di sopra della concorrenza; 3) originalità dei sistemi di gioco utilizzati, che si svincolano dagli schemi abituali; 4) alta considerazione del problema della giocabilità in solitario e realizzazione di tecniche di gioco che consentono di giocare (con ampia soddisfazione) anche a chi non trova facilmente avversari; 5) regolamenti generalmente impeccabili, privi di contraddizioni e ricchissimi di esempi illustrati. Per non essere accusati di parzialità, dobbiamo però dire che la Victory non ha in catalogo giochi di bassa complessità (a parte quelli di società). In poche parole, non è la casa adatta per avvicinarsi ai wargames (l’Avalon Hill propone, ad esempio, un grande numero di giochi introduttivi). I giocatori più esperti, in compenso, hanno di che divertirsi!</p>
<p>Fino ad ora siamo riusciti a mantenere l&#x27;impegno che abbiamo assunto da due anni ed abbiamo provveduto a far tradurre tutti i giochi storici distribuiti dalla Victory. Grazie al nostro piccolo «esercito» di traduttori non dovremmo avere problemi in futuro. Non ci resta che consigliarvi, se ancora non lo avete fatto, di provare almeno un gioco di questa casa, invitandovi a fidarvi delle nostre indicazioni.</p></blockquote><p>La ditta di Nando Ferrari credeva molto, e giustamente, nella Victory, tanto da supportare la diffusione con la traduzione di tutti i giochi. Già nello scorso catalogo aveva fatto capolino tra i più seriosi wargame il gioco di ruolo di James Bond, pubblicato nel 1993. Il gioco aveva avuto un notevole successo, ma apparentemente litigi relativi ai diritti sui personaggi creati da Fleming affossarono il prodotto nel 1987, un&#x27;anno dopo la pubblicazione di questo catalogo.</p><hr><figure><img  src="images/il-catalogo-igdg-1986-1987/Catalogo_1986_1987_79.jpg"><figcaption></figcaption></figure><blockquote><h2 id="sommario-270f">SOMMARIO</h2>
<p>Il nostro catalogo si conclude con un sommario, la cui esigenza era molto sentita da parte dei giocatori. Si tratta in pratica di un riepilogo generale di tutti i giochi presentati, elencati in ordine alfabetico e suddivisi per categorie (o periodi storici) di appartenenza. Per ogni articolo viene indicata la sigla della casa produttrice e la pagina del catalogo in cui potrete trovare una breve descrizione e il prezzo. Per motivi di spazio nella categoria «accessori per role-playing» abbiamo inserito solo i titoli che non sono prodotti dalle case originali. È chiaro, infatti, che se volete sapere quali sono le espansioni di Dungeons &amp; Dragons Basico (prendiamo un titolo a caso!) prodotte dalla TSR, vi basta cercare il titolo di questo gioco nella categoria role-playing. Alla pagina indicata troverete informazioni sul gioco e l&#x27;elenco di tutte le avventure e le espansioni prodotte dalla TSR. Abbiamo operato altre scelte che è opportuno spiegare. I giochi inseriti nelle categorie storiche sono veri e propri wargames, più o meno complessi, generalmente per 2 giocatori. Alcuni giochi, pur trattandosi di simulazioni, sono invece più spiccatamente di società e pertanto sono stati elencati in questa categoria (Conquistador e Pax Britannica, ad esempio). Tra i giochi di società abbiamo elencato anche giochi di argomento vario, che a volte si giocano solo in 2. Nel periodo «contemporaneo» abbiamo inserito tutti i giochi ambientati dal 1946 ai giorni nostri, oltre a quelli sulla ipotetica III guerra mondiale. I giochi di fantasy e di fantascienza non sono RP, ma giochi da tavolo. Alcuni di questi sono anche giochi di società.</p></blockquote><p>Il catalogo termina con la grossa novità rappresentata dall&#x27;indice generale, che nel futuro si arricchirà (grazie all&#x27;uso del computer, ne sono certo), diventando una specie di catalogo nel catalogo.</p><hr><h2 id="note-conclusive-7d7b">Note conclusive</h2><p>Secondo le tabelle ISTAT L.1000 nel 1986 corrispondono a circa 1.21 € nel 2023.</p><hr><p>Il catalogo I Giochi dei Grandi 1986-1987, digitalizzato, restaurato e indicizzato, è disponibile <a href="https://mega.nz/file/bR82mDBA#K_AVWcdASrDwpgMjFu1IPUAjlJ6DCHeEcOp1cCYI64E">qui</a></p><p>Riproduzione autorizzata da Nando Ferrari, fondatore de I Giochi dei Grandi e autore dei cataloghi.</p>
                </div>
            </div>
            <!-- /Post content -->

            <!-- aside -->
            <div class="col-md-4">
                <!-- post widget -->
                <div class="aside-widget">
                    <div class="section-title">
                        <h2>Articoli correlati</h2>
                    </div>

                    <div class="post post-widget">
                        <a class="post-img" href="/il-catalogo-igdg-sondaggi-1983-1985.html"><img src="/images/il-catalogo-igdg-sondaggi-1983-1985/widget.jpg" alt=""></a>
                        <div class="post-body">
                            <h3 class="post-title"><a href="/il-catalogo-igdg-sondaggi-1983-1985.html">I Giochi dei Grandi sondaggi 1983-1985</a></h3>
                        </div>
                    </div>
                    <div class="post post-widget">
                        <a class="post-img" href="/il-catalogo-igdg-1984-1985.html"><img src="/images/il-catalogo-igdg-1984-1985/widget.jpg" alt=""></a>
                        <div class="post-body">
                            <h3 class="post-title"><a href="/il-catalogo-igdg-1984-1985.html">I Giochi dei Grandi 1984-1985 Catalogo wargames</a></h3>
                        </div>
                    </div>
                    <div class="post post-widget">
                        <a class="post-img" href="/il-catalogo-igdg-1983-1984.html"><img src="/images/il-catalogo-igdg-1983-1984/widget.jpg" alt=""></a>
                        <div class="post-body">
                            <h3 class="post-title"><a href="/il-catalogo-igdg-1983-1984.html">I Giochi dei Grandi 1983-1984 Catalogo wargames</a></h3>
                        </div>
                    </div>

                </div>
                <!-- /post widget -->

<!-- Categories -->
<div class="aside-widget">
    <div class="section-title">
        <h2>Articoli per categoria</h2>
    </div>
    <div class="category-widget">
        <ul>
            <li><a href="/category/cataloghi.html" class="cat-1">Cataloghi<span>5</span></a></li>
            <li><a href="/category/riviste.html" class="cat-2">Riviste<span>9</span></a></li>
            <li><a href="/category/traduzioni.html" class="cat-3">Traduzioni<span>15</span></a></li>
        </ul>
    </div>
</div>
<!-- /Categories -->                
<!-- Tags -->
<div class="aside-widget">
    <div class="section-title">
        <h2>Articoli per tag</h2>
    </div>
    <div class="tags-widget">
        <ul>
            <li><a href="/tag/traduzioni.html">traduzioni</a></li>
            <li><a href="/tag/gdr.html">gdr</a></li>
            <li><a href="/tag/dd.html">d&d</a></li>
            <li><a href="/tag/boardgames.html">boardgames</a></li>
            <li><a href="/tag/libri.html">libri</a></li>
            <li><a href="/tag/fumetti.html">fumetti</a></li>
            <li><a href="/tag/film.html">film</a></li>
            <li><a href="/tag/cartoni.html">cartoni</a></li>
            <li><a href="/tag/giochi.html">giochi</a></li>
            <li><a href="/tag/tolkien.html">tolkien</a></li>
        </ul>
    </div>
</div>
<!-- /Tags -->                
            </div>
            <!-- /aside -->
        </div>
        <!-- /row -->
    </div>
    <!-- /container -->
</div>
<!-- /section -->

    <!-- Footer -->
    <footer id="footer">
      <!-- container -->
      <div class="container">
        <!-- row -->
        <div class="row">
          <div class="col-md-12">
            <div class="footer-widget">
              <div class="footer-copyright">
                <span>&copy; <!-- Link back to Colorlib can't be removed. Template is licensed under CC BY 3.0. -->
		  Copyright &copy;<script>document.write(new Date().getFullYear());</script> All rights reserved | This template is made with <i class="fa fa-heart-o" aria-hidden="true"></i> by <a href="https://colorlib.com" target="_blank">Colorlib | </a>
		  <!-- Link back to Colorlib can't be removed. Template is licensed under CC BY 3.0. --></span>
                <span><a rel="license" href="http://creativecommons.org/licenses/by-sa/4.0/"><img alt="Creative Commons Licence" style="border-width:0" src="https://i.creativecommons.org/l/by-sa/4.0/80x15.png" /></a><br />This work is licensed under a <a rel="license" href="http://creativecommons.org/licenses/by-sa/4.0/">Creative Commons Attribution-ShareAlike 4.0 International License</a>.</span><br>
		<span>Tutti i contenuti degli articoli sono &copy; Leonardo Giordani. Le scansioni e il restauro delle riviste sono state fatte personalmente.</a>.</span>
              </div>
            </div>
          </div>
        </div>
        <!-- /row -->
      </div>
      <!-- /container -->
    </footer>
    <!-- /Footer -->

    <!-- jQuery Plugins -->
    <script src="/theme/js/jquery.min.js"></script>
    <script src="/theme/js/bootstrap.min.js"></script>
    <script src="/theme/js/main.js"></script>

  </body>
</html>